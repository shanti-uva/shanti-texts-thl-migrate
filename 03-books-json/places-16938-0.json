{"meta":{"authors":[],"title":"ཞྭ་ལྷ་ཁང་།","dates":{"created_at":"2010-08-13 17:00:56 UTC","updated_at":"2010-08-13 17:00:56 UTC"}},"nodes":[{"index":0,"parent_index":-1,"body":"  ","title":"ཞྭ་ལྷ་ཁང་།"},{"title":"མལ་གྲོ་གོང་དཀར་རྫོང་།","index":1,"parent_index":0,"body":" "},{"title":"ཞྭ་ལྷ་ཁང་།","index":2,"parent_index":0,"body":" <p>མཚན་རྒྱས་པར་དབུ་རུ་ཞྭ་ཡི་ལྷ་ཁང་ཞེས་ཞུ། མ་ར་དགོན་ནས་སྤྱིར་བཏང་འཁོར་ལམ་བརྒྱུད་སྤྱི་ལེ་2ཙམ་མར་ཡོང་ན་དགོན་དེར་སླེབས་ཀྱི་རེད། དགོན་དེ་ནི་མྱང་བན་ཏིང་འཛིན་བཟང་པོའམ་བན་དེ་མྱང་ཏིང་ངེ་འཛིན་ཞེས་པས་ཕྱག་འདེབས་གནང་མཛད། མྱང་བན་ཏིང་འཛིན་བཟང་པོ་ནི་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་དུས་སུ་རབ་ཏུ་བྱུང་ཞིང་། པཎ་ཆེན་བི་མ་ལ་མི་ཏྲས་སྙིང་ཐིག་གི་མན་ངག་ཡོངས་རྫོགས་གནང་། བོད་རྒྱལ་ཁྲི་ལྡེ་སྲོང་བཙན་སད་ན་ལེགས་མཇིང་ཡོན་སྐུ་ན་བྱིས་པའི་དུས་སུ་བུ་རྫི་དང་རྗེས་སུ་ཆོས་བློན་མཛད་དེ་བན་དེ་བཀའ་ཆེན་པོ་ཞེས་པར་གཏོགས་ཏེ་བཙན་པོ་དང་ཆབ་སྲིད་ལ་སྲི་ཞུ་བླ་ན་མེད་པ་གནང་བའི་བདག་རྐྱེན་དུ་བཙན་པོས་ཞྭ་ལྷ་ཁང་གི་རྡོ་རིང་དུ་《བཀའ་བཙིགས》ཞེས་བྱས་རྗེས་དང་སླད་བཙན་པོ་རིམ་བྱུང་ནས་དམིགས་བསམ་གཟིགས་རྟོགས་གནང་དགོས་སྐོར་རྡོ་རིང་ལ་བྲིས་པའི་མི་ཡིག་དེབ་ཐེར་ལའང་འཁོད་ཡོད། དེ་རྗེས་རིམ་བཞིན་ཉམས་རྒྱུད་དུ་སོང་བ་ལ་<span class=\"milestone page eng \">[page <span class=\"pnum\">217</span>] </span>རྒྱལ་བ་ཀློང་ཆེན་པས་ཉམས་གསོ་གནང་ནས་ཀློང་ཆེན་སྙིང་ཐིག་ཕྱག་བཞེད་མཛད་ཡུལ་དུ་འགྱུར། སྔོན་ལྷ་ཁང་དེའི་འཁྱམས་ཀྱི་དབུས་སུ་ཁྲ་མེན་མཆོད་རྟེན་ཞེས་པ་ཞིག་ཡོད་པ་དེ་ནི་ཞྭ་ཡི་ལྟེ་གནས་སུ་ཡིན་པ་དང་དེའི་འོག་ཏུ་དམ་སྲི་སྡུག་པ་ཅན་གནན་ཡོད་པ་ཀློང་ཆེན་པས་སླར་ཡང་གནན། གླང་དར་དུས་འགྱེལ་བའི་རྡོ་རིང་ཡང་བསླང་། ཇུན་གར་དམག་གི་སྐབས་སུ་འབྲི་གུང་རིག་འཛིན་ཆོས་གྲགས་ཀྱིས་མཐུ་བསྐྱོན་པས་སོག་དམག་གིས་དགྲ་བྱེད་མི་ཐུབ་ཅེས་གསུངས། གཞན་ཡང་དགོན་དེར་ཕྱོགས་བཞིར་དར་ཆེན་བཞི་དང་། དུར་ཁྲོད་བཞི། བླ་ཤིང་བཞི། མཆོད་རྟེན་བཞི་སོགས་ཡོད།</p> <p>ད་ལྟ་སྔོན་གྱི་རྡོ་རིང་དང་། གཡུ་སྒྲོན་མའི་བླ་ཤིང་སོགས་དང་། འདུ་ཁང་དང་མཆོད་རྟེན་གསར་བཞེངས་གནང་བ་སོགས་མཇལ་རྒྱུ་ཡོད། </p>  "}]}