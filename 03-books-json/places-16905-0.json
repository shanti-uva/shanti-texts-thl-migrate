{
 "nodes": [
  {
   "body": "", 
   "index": 0, 
   "parent_index": -1, 
   "title": "གྲུབ་རྒྱལ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "ལྷུན་གྲུབ་རྫོང་།"
  }, 
  {
   "body": "<p>མཚན་གཞན་ལ་གྲུབ་དགོན་བྱང་ཆུབ་གླིང་ངམ་ལྡེབས་དགོན་ཡང་ཞུ། རག་མ་བྱམས་ཁང་ནས་སྤྱི་ལེ་15ཙམ་སྤྱིར་བཏང་འཁོར་ལམ་བརྒྱུད་ཤར་ངོས་སུ་སོང་ན་གྲུབ་རྒྱལ་ཞེས་པའི་ནང་དགོན་དེ་མཇལ་རྒྱུ་ཡོད། ཐོག་མར་གནས་དེར་ན་ལེནྡྲ་ཕྱག་འདེབས་དགོས་དགོངས་པ་ལ་རྟེན་འབྲེལ་མ་འགྲིག་ཅེས་གསུང་སྲོལ་ཡོད། ཐོག་མར་ས་ལུགས་ཕྱག་བཞེད་མཛད་པ་ལ་རྒྱལ་དབང་ལྔ་པའི་དུས་དགེ་ལྡན་ཕྱག་བཞེད་མཛད་པར་གྱུར། གསང་ཕུ་བླ་ཁག་བཅུའི་ཁོངས་ཀྱང་ཡིན། སྔོན་དགེ་འདུན་ཉི་ཤུ་སྐོར་ཡོད། འདུ་ཁང་ཀ་བ་བརྒྱད་ཀྱི་ནང་རྟེན་གཙོ་གསེར་ཟངས་ཀྱི་ཐུབ་དབང་མི་ཚད་མ་དང་། ཤཱཀྱ་མཆོག་ལྡན་དང་། ལེགས་པའི་ཤེས་རབ་ཀྱི་སྐུ་བརྙན་དང་། དེའི་འོག་གི་འདུ་ཁང་ཀ་བཞི་གདུང་བརྒྱད་ནང་འཇིགས་བྱེད་ལྷ་བཅུ་གསུམ་དང་། དཀོར་བདག་བསེ་ཁྲབ་པ་སོགས་མཇལ་རྒྱུ་ཡོད།</p>
<p>ད་ལྟ་སྔོན་གྱི་འདུ་ཁང་གི་ཤུལ་དུ་གསར་བཞེངས་གནང་བའི་འདུ་ཁང་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་འཇིམ་སྐུ་གསར་བཞེངས་གནང་བ་མཇལ་རྒྱུ་ཡོད།</p>
", 
   "index": 2, 
   "parent_index": 1, 
   "title": "གྲུབ་རྒྱལ་དགོན།"
  }
 ], 
 "meta": {
  "authors": [], 
  "domain": "places", 
  "kid": "16905", 
  "dates": [], 
  "title": "གྲུབ་རྒྱལ་དགོན།"
 }
}