{"meta":{"authors":[],"title":"ཁམས་ལུང་རི་ཁྲོད།","dates":{"created_at":"2010-08-13 17:00:51 UTC","updated_at":"2010-08-13 17:00:51 UTC"}},"nodes":[{"index":0,"parent_index":-1,"body":"  ","title":"ཁམས་ལུང་རི་ཁྲོད།"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"ཁམས་ལུང་རི་ཁྲོད།","index":2,"parent_index":0,"body":" <p>ར་ལུང་མཆོད་རྟེན་ནས་ཡུལ་ལྔའི་མདའ་བར་སྤྱི་ལེ་བཅུ་དང་། དེ་གང་སྤྱི་ལེ་བཅུ་ཙམ་ཡུལ་ལྔའི་ཕུར་སོང་ན་ཁམས་ལུང་གྲོང་གི་ལྟག་ཏུ་དགོན་དེ་མཇལ་རྒྱུ་ཡོད། ཁམས་ལུང་ཞེས་པ་ནི། དགེ་བཤེས་ཁམས་ལུང་པའམ་གངས་པ་ཤཱཀྱའི་ཡོན་ཏན་ཞུ་བས་སྟོད་གངས་རིན་པོ་ཆེ་ནས་གངས་རྡོག་གཅིག་བསྣམས་ཕེབས་ཏེ་འདི་གང་དུ་ལྷུང་ཡང་དེར་དགོན་པ་ཞིག་འདེབས་ཀྱི་ཡིན་གསུངས་པས་གནས་དེར་ཕེབས་སྐབས་ད་ལྟའི་དགོན་དེའི་ཞོག་གཡས་ངོས་ཀྱི་ཕ་བོང་སྟེང་ཟགས་པས་ད་ངའི་དགོན་པ་འདིར་འདེབས་ཀྱི་ཡིན་གསུངས་པ་དང་རྗེས་སུ་དགོན་དེའི་མཚན་ལའང་ཁམས་ལུང་ཞེས་ཐོགས། དགོན་དེ་ནི་སྤྱི་ལོ་1115ལོར་ཕྱག་འདེབས་གནང་མཛད། གངས་པ་ཤཱཀྱའི་ཡོན་ཏན་སྐུ་ཕྲེང་བཞི་པ་འཇམ་དཔལ་བསྟན་འཛིན་བར་བྱུང་། སྔོན་དགེ་འདུན་བརྒྱད་གྲྭ་གཅིག་ཡོད་པ་དང་། སེར་བྱེས་གྲྭ་ཚང་གི་ཁུངས་ཡིན། སྔོན་འདུ་ཁང་ཀ་བ་བརྒྱད་ནང་རྟེན་དང་བརྟེན་པ་བཅས་མཇལ་རྒྱུ་ཡོད། ད་ལྟ་སྔོན་གྱི་གྱང་གོག་སྟེང་གསར་བཞེངས་གནང་བའི་འདུ་ཁང་ནང་སྨན་འདམ་གྱི་ཐུབ་དབང་དང་གངས་པ་ཤཱཀྱའི་ཡོན་ཏན་གྱི་སྐུ་བརྙན་སོགས་མཇལ་རྒྱུ་ཡོད། ཡང་དེ་ནས་རྐང་ཐང་མར་ཆུ་ཚོད་གཉིས་ཙམ་སོང་ན་ཕུལ་བྱུང་ཞེས་པར་དགེ་བཤེས་ཕུལ་བྱུང་བའི་གདན་སའི་ཤུལ་དུ་མཆོད་རྟེན་གསར་བཞེངས་གནང་བ་དང་། ཡང་དགོན་དེའི་ཤར་ངོས་སུ་བྲག་སྒོ་རབ་འབྱམས་ཀྱི་བཞུགས་གནས་<span class=\"milestone page eng \">[page <span class=\"pnum\">165</span>] </span> བསམ་རྩེ་དགོན་ཞེས་པའི་དགོན་ཤུལ་སོགས་མཇལ་རྒྱུ་ཡོད།</p>  "}]}