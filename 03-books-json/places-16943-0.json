{"meta":{"authors":[],"title":"རིན་ཆེན་གླིང་།","dates":{"created_at":"2010-08-13 17:00:56 UTC","updated_at":"2010-08-13 17:00:56 UTC"}},"nodes":[{"index":0,"parent_index":-1,"body":"  ","title":"རིན་ཆེན་གླིང་།"},{"title":"མལ་གྲོ་གོང་དཀར་རྫོང་།","index":1,"parent_index":0,"body":" "},{"title":"རིན་ཆེན་གླིང་།","index":2,"parent_index":0,"body":" <p>མཚན་རྒྱས་པར་བཀྲ་ཤིས་སྒང་ཤར་རིན་ཆེན་གླིང་ཞེས་ཞུ། ལྷ་སའི་ཕྱིའི་གླིང་བཞིའ་ཁོངས་ཡིན་ཞེས་ཙ་རིར་གནས་སྐོར་དུ་མ་འགྲོ་གོང་དགོན་དེར་དགོན་པོ་ཕྱག་བཞི་པ་ཞིག་ཡོད་པ་དེ་མཇལ་དུ་ཡོང་སྲོལ་ཡོད། རུ་ཐོག་དགོན་ནས་སྤྱི་ལེ་19ཙམ་མར་ཡོང་ན་བཀྲ་ཤིས་སྒང་གྲོང་དབུས་སུ་དགོན་དེ་མཇལ་རྒྱུ་ཡོད། དགེན་དེ་ནི་ཐོག་མར་འབྲི་གུང་བླ་བརྒྱུད་བྱང་སེམས་དགེ་འདུན་རིན་ཆེན་ཞེས་པས་ཕྱག་འདེབས་གནང་མཛད་པ་ལ་ཐོག་མར་གླིང་སྟོད་གླིང་སྨད་ཅེས་རྒྱ་ཤིན་ཏུ་ཆེན་པོ་ཡོད། དེ་ནས་པཎ་ཆེན་བསོད་ནམས་གྲགས་དུས་རི་བོ་དགེ་ལྡན་ཕྱག་བཞེད་མཛད་པར་གྱུར། སྔོན་དགེ་འདུན་བརྒྱ་དང་དྲུག་ཅུ་སྐོར་གྱིས་སྔགས་ཆོག་ཁོ་ན་ཕྱག་ལེན་མཛད། བོད་ཟླ་7ཚེས་15སྲུང་སྤྱིའི་བསྐང་གསོ་དང་འབྲེལ་གར་འཆམ་གནང་སྲོལ་ཡོད། </p> <p>ད་ལྟ་སྔོན་གྱི་མགོན་ཁང་གི་ཤུལ་དུ་འདུ་ཁང་ཀ་དྲུག་གསར་བཞེངས་གནང་བའི་ནང་འཇིམ་གྱི་དུས་གསུམ་སངས་རྒྱས་དང་། བྱང་སེམས་དགེ་འདུན་རིན་ཆེན་གྱི་སྐུ་བརྙན་གསར་བཞེངས་གནང་བ་མཇལ་རྒྱུ་ཡོད།</p> <p>ཡང་དགོན་དེ་ནས་བྱང་ངོས་སུ་ཆུ་ཕར་ཐོན་ནས་སོང་ན་ཟར་ཞེས་པའི་ནང་སེ་རའི་དགོན་ལག་ཟར་དགོན་ཞེས་པའི་རྗེས་ཤུལ་མཇལ་རྒྱུ་ཡོད།</p>  "}]}