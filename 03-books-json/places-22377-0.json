{
 "nodes": [
  {
   "body": "", 
   "index": 0, 
   "parent_index": -1, 
   "title": "རི་སྒོ་ཆོས་སྡེ།"
  }, 
  {
   "body": "", 
   "index": 1, 
   "parent_index": 0, 
   "title": "ཆུ་གསུམ་རྫོང་།"
  }, 
  {
   "body": "<p>མཚན་རྒྱས་པར་“ཨེ་རི་སྒོ་བསླབ་གསུམ་ཆོས་སྡེ་”ཞེས་ཞུ། ཟངས་རི་དཔྱང་ཟམ་ནས་ཤར་དུ་འཁོར་ལམ་བརྒྱུད་སྤྱི་ལེ་ཉི་ཤུ་རྩ་དྲུག་ཙམ་ཕྱིན་ན་ཆུ་གསུམ་རྫོང་དུ་འབྱོར། རྫོང་གནས་ཡུལ་ནས་སྤྱི་ལེ་གཅིག་ཙམ་གྱི་གད་སྟེང་ན་ལྷ་རྒྱ་རིའི་ཕོ་བྲང་རྙིང་པ་དང་། ཕོ་བྲང་གསར་པ་དགའ་ལྡན་རྩེ་སོགས་ཀྱི་རྗེས་ཤུལ་གྱང་གོག་ཡོད། དེ་དང་ཐག་ཉེ་བའི་གྲོང་དབུས་སུ་དགོན་དེ་མཇལ་རྒྱུ་ཡོད་དགོན་དེ་ནི་ཐོག་མར་སྒོམ་ཆེན་ངག་དབང་གྲགས་པ་ཆོས་ལྡན་སྦུག་ཏུ་གསུང་གཏོར་གནང་བཞིན་བཞུགས་སྐབས་རོང་ལྷ་སྐྲཀྴད་ནག་པོས་བྱ་རོག་ཅིག་ལ་སྤྲུལ་ནས་སྒོམ་ཆེན་གྱི་གཏོར་ཆས་གནས་དེར་ཁྱེར་ཡོང་ནས་ཤིང་སྒྲོ་སྡོང་ཞིག་གི་སྟེང་དུ་བཞག སྒོམ་ཆེན་གཏོར་ཆས་འཚོལ་དུ་ཕེབས་པ་དང་དྲོ་སྡོང་སྟེང་ནས་གཏོར་ཆས་གཟིགས་པས་“ད་ངའི་དགོན་པ་འདིར་འདེབས་དགོས་པ་འདྲ་”དགོངས་ནས་དགོན་དེ་ཕྱག་བཏབ་གནང་མཛད། དེ་རྗེས་ལྷ་རྒྱ་རིུའི་དབུ་འཁོར་གྲྭ་ཚང་དུ་གྱུར། དགེ་སློང་བརྒྱད་གྲྭ་ཞིག་མི་ལྡེང་སྟབས་དེ་ཁུལ་དུ་ཁྲལ་ཁག་ཆེ་བ་བདུན་ཡོད་པ་ལས་རེ་རེས་གྲྭ་པ་རེ་བཟོས། གཅིག་མི་ལྡེང་བས་ལྷ་རྒྱ་རིས་ཁམས་ཕྱོགས་ནས་མི་ཞིག་ཉོས་ཕེབས་ཏེ་དགེ་སློང་བརྒྱད་གྲྭ་གཅིག་བྱུང་། དགོན་པའི་ཞལ་ཡང་མི་སེར་ལ་སློག དེ་ནས་རིམ་བཞིན་རྒྱ་བསྐྱེད་བྱུང་སྟེ་ལྷ་ཁང་མང་པོ་བཞེངས། ཇོ་བོའི་སྐུ་བྱིན་ཅན་དང་། <span class=\"milestone page eng \">[page <span class=\"pnum\">83</span>] </span>སྒོམ་ཆེན་ངག་གྲགས་ཀྱི་སྐུ་དམར་གདུང་བཞུགས་པའི་སྨན་འདམ་གྱི་བྱམས་པ་ཐོག་བརྩེག་ཅན་སོགས་ཡོད། དགེ་འདུན་ཞལ་གྲངས་བརྒྱ་དང་ལྔ་བཅུ་ཙམ་གྱིས་དགེ་ལྡན་ལུགས་ཕྱག་བཞེས་གནང་གི་ཡོད།</p>
<p>ད་ལྟ་གསར་བཞེངས་འདུ་ཁང་ནང་སྨན་འདམ་གྱི་ཇོ་བོ་ཤཱཀྱ་མུ་ནེ་དང་། ཇོ་བོ་རྗེ། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་སོགས་མི་ཚད་ལྷག་གསར་བཞེངས་གནང་བ་མཇལ་རྒྱུ་ཡོད། </p>
", 
   "index": 2, 
   "parent_index": 1, 
   "title": "རི་སྒོ་ཆོས་སྡེ།"
  }
 ], 
 "meta": {
  "authors": [], 
  "domain": "places", 
  "kid": "22377", 
  "dates": [], 
  "title": "རི་སྒོ་ཆོས་སྡེ།"
 }
}