{"meta":{"domain":"places","kid":"22307","authors":[],"title":"གསུང་རབ་གླིང་།","dates":{"created_at":"2010-08-14 12:29:59 UTC","updated_at":"2010-08-14 12:29:59 UTC"}},"nodes":[{"index":0,"parent_index":-1,"body":"  ","title":"གསུང་རབ་གླིང་།"},{"title":"གོང་དཀར་རྫོང་།","index":1,"parent_index":0,"body":" "},{"title":"གསུང་རབ་གླིང་།","index":2,"parent_index":0,"body":" <p>མཚན་རྒྱས་པར་“གསུང་རབ་གླིང་ལྔ་”ཞེས་ཞུ། བདུད་ཕུད་ཆོས་འཁོར་ནས་ལྷོ་རུ་སྤྱི་ལེ་གསུམ་ཙམ་འཁོར་ལམ་སྤྱིར་བཏང་བ་<span class=\"milestone page eng \">[page <span class=\"pnum\">15</span>] </span>དེད་ནས་སོང་ན་ཁྱིམ་གཞི་གྲོང་དང་ཉེ་བའི་ཤར་ངོས་སུ་དགོན་དེ་ཆགས་ཡོད། ཁྱིམ་བཞི་ཞེས་པ་ནི་ཐོག་མར་ས་དེར་ཁྱིམ་དུད་བཞི་ལས་མེད་སྟབས་ཁྱིམ་བཞི་ཞེས་པ་དེ་ལྟར་བྱུང་ཟེར། གསུང་རབ་གླིང་ནི་ཐོག་མར་ཉང་དབོན་བསོད་ནམས་བཟང་པོས་ཕྱག་བཏབ་གནང་བའི་བཀའ་བརྒྱུད་པའི་དགོན་ཞིག་ཡིན་པ་ལ། དེ་རྗེས་རྒྱལ་མཆོག་ལྔ་པའི་དུས་དགེ་ལུགས་པའི་ཕྱག་བཞེས་གནང་། སྐུ་འབུམ་ཐང་དང་། ཁྲ་གླིང་གཞུང་། བྱང་ཆུབ་གླིང་། གླིང་ཟུར་སྒང་། བསམ་གཏན་སྒང་བཅས་ཡོད་སྟབས་གླིང་ལྔ་ཞེས་པ་དེ་ལྟར་བྱུང་གསུང་། བླ་བྲང་གོང་འོག་གཉིས་ལས་གོང་སྡེ་སྲིད་ཀྱི་རྣམ་སྤྲུལ་དང་། འོག་ཁམས་ཀྱི་བླ་མ་ཞིག་ཡིན། མདོ་སྔགས་གཉིས་ཀ་ཕྱག་ལེན་གནང་གི་ཡོད། འབྲས་བློ་གླིང་རྩེད་ཐང་ཁང་ཚན་གྱི་ཁོངས་ཡིན། སྔོན་ཛྷེེ་ཀྵིམ་གྱི་རྗེ་ཡབ་སྲས་གསུམ་ཁྲུ་གང་པ་ལྔ་མཆོད་ལ་མ་གཏོགས་མཇལ་རྒྱུ་མེད་པ་ཞིག་དང་། སྐུ་རྒྱུ་དེ་འདྲའི་འཛམ་ལྷ། གཞན་ཡང་རྟེན་སྐུ་ཁྱད་པར་ཅན་མང་པོ་མཇལ་རྒྱུ་ཡོད།</p> <p>ད་ལྟ་བླ་བྲང་འོག་ཉམས་གསོ་གནང་བའི་ནང་སྨན་གདམ་གྱི་ཇོ་བོ་དང་། སྤྱན་རས་གཟིགས་ཕྱག་སྟོང་སྤྱན་སྟོང་ཐོག་སོ་གཅིག་ཙམ་དང་། རྗེ་ཡབ་སྲས་མི་ཚད་ལྷག་སོགས་གསར་བཞེངས་གནང་བ་མཇལ་རྒྱུ་ཡོད།</p>  "}]}