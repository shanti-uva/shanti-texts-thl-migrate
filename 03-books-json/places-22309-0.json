{"meta":{"domain":"places","kid":"22309","authors":[],"title":"འབུམ་དང་།","dates":{"created_at":"2010-08-14 12:29:59 UTC","updated_at":"2010-08-14 12:29:59 UTC"}},"nodes":[{"index":0,"parent_index":-1,"body":"  ","title":"འབུམ་དང་།"},{"title":"གོང་དཀར་རྫོང་།","index":1,"parent_index":0,"body":" "},{"title":null,"index":2,"parent_index":1,"body":" <p>དགའ་ཚལ་མ་ཎི་ལྷ་ཁང་ནས་མུ་མཐུད་སྤྱི་ལེ་བཅུ་<span class=\"milestone page eng \">[page <span class=\"pnum\">16</span>] </span>གསུམ་ཙམ་འཁོར་ལམ་སྤྱིར་བཏང་བ་བརྒྱུད་གྱེན་དུ་སོང་ན་གླང་ཐང་གྲོང་དུ་འབྱོར་ཞིང་དེའི་སྟེང་དུ་འབུམ(མཆོད་རྟེན།)དང་དགོན་མཇལ་རྒྱུ་ཡོད། འབུམ་དང་ཞེས་པ་ནི་ཇོ་བོ་རྗེ་བོད་དུ་ཕེབས་རྗེས་འབུམ་པ་ཐོག་མ་བཞེངས་ས་གནས་དེར་ཡིན་སྟབས་འབུམ་དང་ཞེས་པ་དེ་ལྟར་བྱུང་། ཐོག་མར་གནས་དེར་འབུམ་པ་བརྒྱད་ལས་དགོན་པ་མེད། དེ་རྗེས་1983ལོར་རི་ཕར་ཕྱོགས་ཀྱི་བསམ་གཏན་གླིང་ཞེས་པའི་དགོན་པ་གནས་དེར་སྤོས་རྗེས་སྙིང་ཐིག་ཕྱག་ལེན་མཛད།</p> <p>ད་ལྟ་གསར་བཞེངས་རི་ཁྲོད་དེར་ཐུབ་དབང་དང་། སྤྱན་རས་གཟིགས། གུ་རུ་སོགས་གསར་བཞེངས་གནང་བ་དང་། སྔོན་གྱི་ཇོ་བོ་རྗེའི་འབུམ་པ་བརྒྱད་པོ་ཉམས་གསོ་གནང་བ་སོགས་མཇལ་རྒྱུ་ཡོད།</p> <p>དེ་ནས་ཅུང་ཉེ་བའི་རྒྱབ་རིའི་སྟེང་དུ་གླིང་རས་པའི་སྒྲུབ་ཕུག་དང་། རྒྱབ་རིའི་རྩེ་མོ་ཟངས་བ་རི་ན་གུ་རུའི་སྒྲུབ་ཕུག དེའི་འོག་དམར་རྩེ་ཞེས་པའི་སྒྲུབ་ཕུག་ནས་གུ་རུ་རིན་པོ་ཆེ་ལྷོ་ནུབ་སྲིན་བུའི་ཡུལ་དུ་ཕེབས་ཞེས་དང་། རྡོ་ཐམས་ཅད་ཀྱང་གུ་རུའི་རྗེས་སུ་ཕྱོགས་པའི་བཟོ་ལྟ་མཇལ་རྒྱུ་ཡོད།</p> <p>གླང་ཐང་གྲོང་རྫོགས་མཚམས་སུ་ཇོ་རྒྱག་ཅེས་པར་ཇོ་བོ་རྗེའི་སྒྲུབ་ཕུག་གཅིག་ཀྱང་མཇལ་རྒྱུ་ཡོད།</p>  "}]}