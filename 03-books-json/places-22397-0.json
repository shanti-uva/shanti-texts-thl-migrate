{
 "nodes": [
  {
   "body": "", 
   "index": 0, 
   "parent_index": -1, 
   "title": "རི་ཐང་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "ལྷུན་རྩེ་རྫོང་།"
  }, 
  {
   "body": "<p>མཚན་རྒྱས་པར་“རྒྱ་མཚོ་རིན་ཆེན་སྟེང་”ཞེས་ཞུ། དྲེའུ་ལྷས་དགོན་ནས་ལྷོ་བརྒྱུད་སྤྱི་ལེ་བཅུ་ལྷག་དང་། ད་ལྟའི་ལྷུན་རྩེ་རྫོང་ནས་འཁོར་ལམ་བརྒྱུད་སྤྱི་ལེ་ཉི་ཤུ་ལྷག་སོང་ན་དགོན་དེར་འབྱོར། གཉལ་སྡེ་དྲུག་གི་ཁོངས་ཡིན། དགོན་དེ་ནི་ཤིན་ཏུ་རྙིང་བ་ཞིག་སྟེ་ཐོག་མར་གནས་དེར་སྤྱི་ལོའི་དུས་རབས་བཅུ་གཉིས་པ་ཙམ་ལ་ཆགས་པའི་བོན་དགོན་ཞིག་ཡོད་པ་ལ་དེ་རྗེས་བཀའ་གདམས་པའི་བླ་མ་རི་བོ་མཁྱེན་བརྩེ་ཞུ་བས་དགོན་ཞིག་ཕྱག་འདེབས་གནང་མཛད། དེ་ནས་རིམ་བཞིན་དགེ་ལྡན་པ་ཕྱག་བཞེས་མཛད། བླ་མ་བློ་བཟང་རི་བོ་མཁྱེན་བརྩེའི་སྐུ་གདུང་བཞུགས་པའི་མཆོད་རྟེན་གྱི་ཕྱིར་སླར་ཡང་མཆོད་རྟེན་ཞིག་དང་འདུ་ཁང་ཀ་བ་སོ་དྲུག་ཅན་སོགས་བཞེངས་གནང་མཛད། དགེ་འདུན་ཞལ་གྲངས་བརྒྱ་ལ་ཉེ་བ་ཡོད། སྔོན་རྟེན་གཙོ་སྨན་འདམ་གྱི་དུས་གསུམ་སངས་རྒྱས་ཐོག་བརྩེག་ཅན་དང་། ཕྱག་སྟོང་སྤྱན་སྟོང་ཐོག་བརྩེག་ལྷག་སོགས་རྟེན་དུ་བཞུགས། </p><p>ད་ལྟ་སྔོན་བོན་དགོན་རེད་ཞུ་བའི་ལྷ་ཁང་ཀ་བ་རང་གྲུབ་ཅན་དེ་ཉམས་གསོ་ཞུས་པའི་ནང་གསར་བཞེངས་སྨན་འདམ་གྱི་སྤྱན་རས་གཟིགས་ཕྱག་སྟོང་སྤྱན་སྟོང་ཐོག་བརྩེག་གཅིག་ལྷག་ཅན་དང་འབྲེལ་བའི་རིགས་གསུམ་མགོན་པོ། ངོ་མཚར་ཆེ་བའི་ལྡེབས་རིས་རྙིང་མ་མང་པོ་སོགས་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "རི་ཐང་དགོན།"
  }
 ], 
 "meta": {
  "date": "2010-08-14 12:30:06 UTC", 
  "domain": "places", 
  "kid": "22397", 
  "authors": [], 
  "title": "རི་ཐང་དགོན།"
 }
}