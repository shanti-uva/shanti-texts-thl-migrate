{
 "nodes": [
  {
   "body": "", 
   "index": 0, 
   "parent_index": -1, 
   "title": "རྒོད་ཐང་འབུམ་པ།"
  }, 
  {
   "body": "<span class=\"milestone page eng \">[page <span class=\"pnum\">57</span>] </span>", 
   "index": 1, 
   "parent_index": 0, 
   "title": "སྣེ་གདོང་རྫོང་།"
  }, 
  {
   "body": "<p>མཚན་གཞན་ལ་“དགོན་ཐང་འབུམ་པའང་”ཟེར། བེེ་རོ་ཕུག་ནས་ལྷོ་ནུབ་མཚམས་ཀྱི་ཞིང་ཐང་དུ་སྤྱི་ལེ་གཅིག་ཙམ་སར་རྒོད་ཐང་གྲོང་ཞེས་པར་འབུམ་པ་དེ་མཇལ་རྒྱུ་ཡོད། འབུམ་པ་དེ་ནི་ཡར་ཀླུངས་རྟེན་གསུམ་ནང་ཚན་གྱི་འབུམ་པ་གཅིག་ཡིན། རྒོད་ཐང་ཞེས་པ་ནི་སྔོན་ཚོང་དཔོན་ནོར་བུ་བཟང་པོ་འདིར་ཕེབས་ནས་ཆིབས་རྟ་ཆད་ནས་བཞུགས་པའི་སྐབས་ཤིག་ན། ཆིབས་རྟའི་སྟེང་དུ་རྒོད་ཅིག་བབས་པར་ཚོང་དཔོན་རྣམ་རྟོག་འཁྲུངས་ནས་དེ་མར་རྒོད་ལ་མདའ་འཕངས་པས་རྒོད་ལ་ཕོག རྒོད་ཀྱིས་མདའ་ཁུར་བཞིན་ཤེལ་བྲག་རྒོད་ཚང་དུ་སོང་ཡང་མདའ་འཁུར་ཏེ་རྒོད་ཚང་ནང་འགྲོ་མི་ཐུབ་པ་སྐུ་གཉེར་གྱིས་མཐོང་ནས་མདའ་ཚུར་འཐེན་པས་རྒོད་ནང་དུ་ཐར། མདའ་དེ་ཤེལ་བྲག་བྲག་ཕུག་གི་སྟེང་དུ་གཟེར་ནས་བཞག དུས་ནམ་ཞིག་ན་ཚོང་དཔོན་ནོར་བུ་བཟང་པོ་ཤེལ་བྲག་ཏུ་ཕེབས་སྐབས་མདའ་དེ་གཟིགས་པས་ངེས་འབྱུང་དྲག་པོ་སྐྱེས་ཏེ་སྡིག་བཤགས་ཀྱི་ཆེད་དུ་རྒོད་ཐང་འབུམ་པ་བཞེངས། ཚོང་དཔོན་གྱི་བླ་གཡུ་བྱ་ནེ་ཙོ་ཙམ་ཞིག་ཡོད་པ་དེའང་འབུམ་པའི་ནང་འབུལ་གནང་མཛད་གསུང་། ཡང་གསུང་སྲོལ་གཞན་ཞིག་ལ་མངའ་བདག་ལྷ་སྡེའི་དུས་སུ་རྒོད་ཐང་གྲ་མིག་བྱ་བ་དེར་རྒོད་ཐང་འབུམ་པའི་ནང་བཞུགས་རྗེ་བཙུན་སྒྲོལ་མའི་སྤྲུལ་པ་ནེ་ཙོ་མས་ཉར་བའི་བླ་གཡུ་དང་། རིང་སྲེལ་སོགས་བཞུགས་པའི་མཆོད་རྟེན་ཆུང་ངུ་ཞིག་བཞེངས་ཏེ་སྨྲི་ཏིས་རབ་གནས་མཛད། དེ་རྗེས་དེའི་ཕྱིར་འབུམ་པ་ཆེན་པོ་དེ་བྱུང་ཞེས་ཀྱང་གསུང་།</p><p>ད་ལྟ་གསར་དུ་བཞེངས་པའི་ལྷ་ཁང་ནང་སྔོན་ཚོང་དཔོན་གྱི་རྟ་འདོགས་སའི་རྡོ་ཕུར་དང་། རྟེན་སྐུ་གསར་བཞེངས་གནང་བ། སྔོན་གྱི་འབུམ་པའི་ཤུལ་དུ་འབུམ་པ་གསར་བཞེངས་གནང་བ་བཅས་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "རྒོད་ཐང་འབུམ་པ།"
  }
 ], 
 "meta": {
  "date": "2010-08-14 12:30:02 UTC", 
  "domain": "places", 
  "kid": "22352", 
  "authors": [], 
  "title": "རྒོད་ཐང་འབུམ་པ།"
 }
}