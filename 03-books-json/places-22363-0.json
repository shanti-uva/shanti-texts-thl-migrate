{"meta":{"domain":"places","kid":"22363","authors":[],"title":"ཚེ་རིང་ལྗོངས།","dates":{"created_at":"2010-08-14 12:30:03 UTC","updated_at":"2010-08-14 12:30:03 UTC"}},"nodes":[{"index":0,"parent_index":-1,"body":"  ","title":"ཚེ་རིང་ལྗོངས།"},{"title":null,"index":1,"parent_index":0,"body":" "},{"title":"ཚེ་རིང་ལྗོངས།","index":2,"parent_index":0,"body":" <p>མཚན་རྒྱས་པར་“པད་མ་འོད་ཟེར་ཐེག་མཆོག་གླིང་”ཞེས་ཞུ། རྩེད་ཐང་ནས་འཕྱོངས་རྒྱས་རྫོང་བར་སྤྱི་ལེ་ཉི་ཤུ་ཙམ་དང་། འཕྱོངས་རྒྱས་རྫོང་ནས་ཤར་ངོས་སུ་སྤྱི་ལེ་བདུན་ཙམ་སྤྱིར་བཏང་འཁོར་ལམ་བརྒྱུད་སོང་ན་དོན་མཁར་གྲོང་གི་ལྟག་ཏུ་དགོན་དེ་མཇལ་རྒྱུ་ཡོད། ད་ལྟའི་དོན་མཁར་གྲོང་ཞེས་པ་དེར་སྔོན་ཁྱིམ་ཚང་གཅིག་ལས་མེད་ཅིང་དེ་ནི་ཀུན་མཁྱེན་འཇིགས་མེད་གླིང་པའི་གསང་གསུམ་གནས་དེར་བཞུགས་པ་ཡིན། ཚེ་རིང་ལྗོངས་བཙུན་དགོན་ནི་འཇིགས་མེད་གླིང་པས་ཕྱག་བཏབ་གནང་བ་དང་། དགོན་མིང་ཡང་ཀུན་མཁྱེན་གྱིས་འདོགས་གནང་མཛད་པ་ནི། ཀུན་མཁྱེན་གནས་དེར་བཞུགས་པའི་དུས་ཤིག་ན་ཕར་ཙ་ན་མི་ཞིག་འགྲོ་གི་ཡོད་པ་ལ། གཡོག་འཁོར་རྣམས་ལ་མི་ཕ་ཀི་སུ་རེད་དམ་ཞེས་དྲིས་གནང་བར། མི་ཕ་ཀི་ཚེ་རིང་ཞེས་པ་དེ་རེད་ཅེས་གསོལ་བས། ད་དེ་འདྲ་ཡིན་ན་དགོན་འདིར་ཚེ་རིང་ལྗོངས་ཞེས་འབོད་དགོས་གསུངས་པ་ལྟར་ཚེ་རིང་ལྗོངས་ཞེས་པའི་མིང་དེ་ལྟར་བྱུང་། སྔོན་དཔལ་རི་དགོན་གྱི་དགོན་ལག་ཡིན་སྟབས་མགོན་པོ་བ་གཉིས་དཔལ་རི་མགོན་ནས་ཕེབས་དགོས་ཀྱང་གཙོ་བོ་ཇོ་དགོན་ཡིན་པ་དང་། བཙུན་མ་གྲངས་བཞི་བཅུ་ཞེ་ལྔ་ཙམ་གྱིས་སྙིང་ཐིག་ཕྱག་བཞེས་གནང་གི་ཡོད། སྔོན་<span class=\"milestone page eng \">[page <span class=\"pnum\">66</span>] </span>དགོན་དེར་གསེར་ཟངས་ཀྱི་ཀུན་མཁྱེན་འཇིགས་མེད་གླིང་པའི་གདུང་རྟེན་དང་། མཁྱེན་བརྩེ་ཡེ་ཤེས་རྡོ་རྗེའི་གདུང་རྟེན་དགོན་དེའི་བླ་མ་འཇིགས་མེད་ཆོས་ཀྱི་སེང་གེའི་གདུང་རྟེན་སོགས་མཇལ་རྒྱུ་ཡོད།</p> <p>ད་ལྟ་གསར་བཞེངས་འདུ་ཁང་ནང་ཀུན་མཁྱེན་གྱི་སྐུ་དམར་གདུང་གྱི་ཕྱག་གཡོན་མ་དང་། སྐུ་གཞོན་ནུའི་དུས་ཀྱི་དབུ་ཞྭ། སྔོན་གྱི་གདུང་རྟེན་གྱི་སྒོ་ཁྱིམ་དང་ཆོས་འཁོར་སོགས་བཞུགས་པའི་དངུལ་གདུང་དང་། གསར་བཞེངས་ཀུན་མཁྱེན་ཡབ་སྲས་གསུམ་སོགས་འཇིམ་སྐུ་མང་པོ་མཇལ་རྒྱུ་ཡོད།</p>  "}]}