{"meta":{"domain":"places","kid":"16921","authors":[],"title":"རིན་ཆེན་བྲག","dates":{"created_at":"2010-08-13 17:00:54 UTC","updated_at":"2010-08-13 17:00:54 UTC"}},"nodes":[{"index":0,"parent_index":-1,"body":"  ","title":"རིན་ཆེན་བྲག"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"རིན་ཆེན་བྲག","index":2,"parent_index":1,"body":" <p>སྣེའུ་ཟུར་ནས་འཁོར་ལམ་བརྒྱུད་སྤྱི་ལེ་ལྔ་ཙམ་ཤར་ངོས་སུ་སོང་ན་སྒང་པ་གྲོང་ཚོའི་རྒྱབ་རིའི་ལྡེབས་སུ་དགོན་དེ་མཇལ་རྒྱུ་ཡོད། དགོན་དེ་ནི་རྒྱལ་བ་འབྲོམ་སྟོན་པས་རྭ་སྒྲེང་ཕྱག་བཏབ་གནང་རྗེས་དགོན་དེ་ཕྱག་བཏབ་གནང་མཛད། སྔོན་འདུ་ཁང་ཀ་བ་སོ་གཉིས་ནང་རྟེན་གཙོ་རྒྱལ་བ་བྱམས་པ་ཐོག་སོ་ཉིས་ཐོག་དང་། མགོན་ཁང་ནང་ཡིད་དམ་རྡོ་རྗེ་འཇིགས་བྱེད་སྐུ་སྨད་མིས་བཞེངས་པ་ལ་སྐུ་སྟོད་རང་བཞིན་དུ་ཕེབས་པ། སྐུ་རྒྱུའི་ས་མཐེབ་སྐྱུ་རེར་ཡ་མ་ར་ཛྷ་འབུམ་རེ་བསགས་གནང་བ། གསོལ་ཁ་དུས་ཐོག་ཏུ་མ་ཕུལ་ཕྱིན་ཕྱག་ཚན་གྱིས་རང་སྒྲ་སྒྲོག་པ་ཞེས་པ་དང་། དགེ་འདུན་སོ་བཞི་ཙམ་གྱིས་རི་བོ་དགེ་ལུགས་ཕྱག་བཞེད་མཛད་པ་ཡིན། དང་ཐོག་ཚེ་སྨོན་གླིང་གི་ཁོངས་ཡིན་པ་ལ་རྗེས་སུ་གཞུང་དགོན་དུ་འགྱུར།</p> <p>ད་ལྟ་སྔོན་གྱི་འདུ་ཁང་གི་ཤུལ་དུ་གསར་བཞེངས་གནང་བའི་འདུ་ཁང་ཀ་བཞིའི་ནང་རྗེ་ཡབ་སྲས་གསུམ་གསར་བཞེངས་གནང་བ་མཇལ་རྒྱུ་ཡོད།</p>  "}]}