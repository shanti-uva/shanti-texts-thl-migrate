{
 "nodes": [
  {
   "body": "", 
   "index": 0, 
   "parent_index": -1, 
   "title": "སྐྱ་མགོའི་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "སྣེ་གདོང་རྫོང་།"
  }, 
  {
   "body": "<p>བྱ་ས་ལྷ་ཁང་ནས་ཤར་དུ་སྤྱི་ལེ་གཉིས་གསུམ་ཙམ་སོང་ན་ལྷོ་ཁ་ཀྲོན་ཆུས་ཆགས་ཡུལ་རྩེད་ཐང་གྲོང་དབུས་སུ་འབྱོར་། “རྩེད་ཐང་”ཞེས་པ་ནི་འཕགས་པ་སྤྱན་རས་གཟིགས་ཀྱི་རྣམ་སྤྲུལ་སྤྲེའུ་བྱང་ཆུབ་སེམས་དཔའི་བྲག་ཕུག་མགོན་པོ་རིའམ་གོང་པོ་རིར་ཡོད་པ། དེའི་ཐང་དུ་སྤྲེལ་དྲུག་རྣམས་རྩེད་མོ་རྩེ་ས་ཡིན་པས་རྩེད་ཐང་ཞེས་པའི་མིང་དེ་ལྟར་བྱུང་། མ་སྲིན་མོ་བྲག་སྲིན་གྱི་བྲག་ཕུག་ཀྱང་སྤྲེའུ་བྲག་ཕུག་འོག་གི་ལ་ཉག་སྟེང་དུ་ཡོད། རྩེད་ཐང་མདུན་གྱི་རི་འབུར་དེར་བྱེ་མ་མགོ་རིལ་ཞེས་དང་། དེ་འོག་སྤྲེའུས་སྦར་རས་རྒྱབ་ནས་བཏབ་པའི་ཞིང་ཞིག་ཡོད་པ་དེ་ལ་སྦར་རས་ཞིང་ཞེས་ཐོགས། དེ་ནས་ཤར་ངོས་རི་འདབས་གྲོང་དབུས་སུ་ཕྱིན་ན་རྒྱ་དྲུག་ཁ་པ་གྲོང་གི་ཤར་ངོས་སུ་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་བཀའ་གདམས་པའི་དགོན་ཞིག་ཡིན་པ་ལ། དེ་རྗེས་རྒྱུད་སྨད་མཁན་ཆེན་དཔལ་འབྱོར་གྲགས་པས་རྒྱལ་བ་སྐལ་བཟང་དུས་དགེ་ལུགས་པའི་ཕྱག་བཞེས་གནང་། དཔོན་པོ་མི་དབང་གིས་སྦྱིན་བདག་མཛད། དགེ་འདུན་ཞལ་གྲངས་བརྒྱ་དང་སུམ་ཅུ་ཙམ་བར་འཕེལ། སྔོན་རྟེན་གཙོ་མི་དབང་བྱམས་པ་ཞེས་<span class=\"milestone page eng \">[page <span class=\"pnum\">42</span>] </span>པའང་མཇལ་རྒྱུ་ཡོད། ད་ལྟ་གསར་བཞེངས་འདུ་ཁང་ནང་སྨན་འདམ་གྱི་རྗེ་ཡབ་སྲས་ཀྱི་སྐུ་དང་རྒྱལ་བ་བྱམས་པ་ཐོག་སོ་གཉིས་ལྡན་སོགས་གསར་བཞེངས་གནང་བ་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "དགའ་ལྡན་ཆོས་འཁོར་གླིང་།"
  }
 ], 
 "meta": {
  "date": "2010-08-14 12:30:01 UTC", 
  "domain": "places", 
  "kid": "23294", 
  "authors": [], 
  "title": "སྐྱ་མགོའི་དགོན།"
 }
}