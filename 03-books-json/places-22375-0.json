{
 "nodes": [
  {
   "body": "", 
   "index": 0, 
   "parent_index": -1, 
   "title": "འཆད་དཀར་ཆོས་སྡེ།"
  }, 
  {
   "body": "", 
   "index": 1, 
   "parent_index": 0, 
   "title": "ཟངས་རི་རྫོང་།"
  }, 
  {
   "body": "<p>མཚན་རྒྱས་པར་“འཆད་དཀར་བཀྲ་ཤིས་རབ་བརྟན་དགོན་”ཞེས་ཞུ། ཟངས་རི་རྫོང་ནས་དཔྱང་ཟམ་ཐོན་ཏེ་སྤྱི་ལེ་གསུམ་ཙམ་སོང་ན་རོང་གྲོང་ཚོའི་རི་སྟེང་དུ་དགོན་དེ་མཇལ་ཐུབ། དགོན་དེ་ནི་ཐོག་མར་སྤྱི་ལོའི་དུས་རབས་བཅུ་དྲུག་པ་ཙམ་ལ་རྒྱལ་བ་བསོད་ནམས་རྒྱ་མཚོས་ཨེ་རོང་ཕྱོགས་འདིར་ཞྭ་སེར་རིང་ལུགས་ཤིག་འཛུགས་དགོས་དགོངས་པ་ལྟར་རིག་པའི་འབྱུང་གནས་རྗེ་ནམ་མཁའ་རྒྱ་མཚོས་ཐིགས་བཏབ། ས་གཞི་བྱིན་རླབས་དང་བཅས་འཆད་དཀར་བཀྲ་ཤིས་རབ་བརྟན་ཞེས་པ་ལེགས་པར་འགྲུབ། དེ་རྗེས་དྭགས་གྲྭ་བླ་མ་ཁྲི་ཟུར་མཁས་གྲུབ་བྱམས་བསྟན་ནས་གནས་ཀྱི་བླ་མར་རྒྱུན་བཞུགས་མཛད་དེ་ཆོས་རྭ། འདོན་ཆོས། གདངས་དབྱངས། དཔལ་གསང་འདུས་སོགས་སྔགས་ཀྱི་ཉམས་ལེན་ཕྱོགས་བསྒྲིགས་དང་བཅས་བསྟན་པའི་མིག་རྒྱན་ལྟ་བུར་གྱུར་ཏེ་དགེ་འདུན་ཞལ་གྲངས་བརྒྱ་དང་ལྔ་བཅུ་ཙམ་ཟིན། སྔོན་གཙང་ཁང་མཐིལ་ཞེས་པའི་ནང་རྟེན་གཙོ་ཤར་ལིའི་སྐུ་ཐོག་སོ་གཉིས་ལྡན་དང་། གཡས་གཡོན་དུ་གསེར་ཟངས་ཀྱི་བྱམས་པ་དང་། འོད་སྲུང་བཅས་པར་ཉེ་སྲས་བརྒྱད་ཀྱིས་བསྐོར་བ། ཤར་ལིའི་སྒྲོལ་མ་གསུང་འབྱོན་ཁྲུ་གང་མ་ཟིན་ཙམ། གཟེར་ཟངས་ཀྱི་སྒྲོལ་མ་མཐོ་གང་ཙམ་བྱས་པ་སྟོང་ཚར། གསེར་ཟངས་ཀྱི་བྱམས་པ་བཞེངས་བཞུགས་བྱིས་པ་ལོ་བརྒྱད་ཙམ་དང་། ཙན་དན་གྱི་འཕགས་པ་ལོ་ཀེ་ཤྭ་ར་གོང་གསལ་བྱམས་པ་ལས་ཆུང་ཙམ། དངུལ་གྱི་<span class=\"milestone page eng \">[page <span class=\"pnum\">81</span>] </span>ཇོ་བོ་ཁྲུ་དོ་ཙམ་བྱས་པ་བཅས་སོགས་མཇལ་རྒྱུ་ཡོད། </p>
<p>ད་ལྟ་ཉམས་གསོ་ཞུས་པའི་འདུ་ཁང་ནང་རྟེན་གཙོ་ཐུབ་དབང་དང་། རྒྱལ་བ་བྱམས་པ། རྗེ་ཡབ་སྲས། རྒྱལ་བ་ལྔ་པ་སོགས་འཇིམ་སྐུ་མི་ཚད་གསར་བཞེངས་གནང་བ་དང་། ལྡེབས་རིས་རྙིང་མ་མང་པོ་མཇལ་རྒྱུ་ཡོད། </p>
<p>དགོན་དེའི་མདུན་དུ་བཀྲ་ཤིས་ཐོག་རྒྱལ་རྫོང་ཤུལ་དང་། དགོན་དེ་དང་ཉེ་བའི་བྱིང་ལུང་གི་ཕུ་རུ་བདེ་ཆེན་བསམ་གླིང་ཞེས་པའི་དགོན་དེ་ཡོད།</p>
", 
   "index": 2, 
   "parent_index": 1, 
   "title": "འཆད་དཀར་ཆོས་སྡེ། "
  }
 ], 
 "meta": {
  "authors": [], 
  "domain": "places", 
  "kid": "22375", 
  "dates": [], 
  "title": "འཆད་དཀར་ཆོས་སྡེ།"
 }
}