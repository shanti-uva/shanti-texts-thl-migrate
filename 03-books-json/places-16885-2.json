{
 "nodes": [
  {
   "body": "", 
   "index": 0, 
   "parent_index": -1, 
   "title": "ཆོས་སྡེ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "སྣ་མཁར་རྩེ་རྫོང་།"
  }, 
  {
   "body": "<p>མཚན་རྒྱས་པར་“མངོན་དགའ་ཆོས་སྡེ་དགོན་”ཞེས་ཞུ། སྟག་ལུང་དགོན་ནས་འཁོར་ལམ་བརྒྱུད་སྤྱི་ལེ་བཅུ་ལྷག་ཙམ་སོང་ན་ད་ལྟའི་སྣ་མཁར་རྩེ་རྫོང་དུ་འབྱོར་ཞིང་དེའི་རྒྱབ་རིའི་གཡས་ངོས་ཀྱི་རི་ལྡེབས་སུ་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་བོ་དོང་ཕྱོགས་ལས་རྣམ་རྒྱལ་གྱི་བླ་བརྒྱུད་འཆི་མེད་དཔལ་བཟང་ཞུ་བས་ཕྱག་བཏབ་གནང་མཛད། གྲུབ་མཐའ་རིས་མེད་བོ་དོང་གི་ཕྱག་བཞེས་གནང་གི་ཡོད། སྔོན་འདུ་ཁང་ཀ་བ་ཉི་ཤུའི་ནང་རྟེན་གཙོ་ཐུབ་དབང་ལི་མ་ཐོག་བརྩེག་གཉིས་ལྡན་དང་། གཡས་སུ་ཇོ་བོ་མི་སྐྱོད་རྡོ་རྗེ་གཏེར་མ། བོ་དོང་ཕྱོགས་ལས་རྣམ་རྒྱལ་གྱི་སྐུ་བརྙན་སོགས་དང་ལྷག་པར་དུ་ཆོས་དུང་དཀར་པོ་རྒྱང་གྲགས་ཞེས་ས་སྐྱར་ཕོ་དུང་དང་། དགོན་དེར་མོ་དུང་། མགོན་པོ་ཞལ་གྱི་རང་བྱོན་སོགས་བཞུགས་སུ་གསོལ་བ་རེད།</p>
<p>སྔོན་གྱི་དགོན་ཤུལ་རི་སྟེང་དུ་ཡིན་པ་ལ་ད་ལྟ་རི་དེའི་གཡས་ཟུར་དུ་སྤོས་<span class=\"milestone page eng \">[page <span class=\"pnum\">141</span>] </span>ཏེ་གསར་བཞེངས་གནང་བའི་འདུ་ཁང་ནང་རྟེན་གཙོ་སྨན་འདམ་གྱི་སྟོན་པ་མི་ཚད་ལྷག་དང་། སྐུ་རྒྱུ་དེ་འདྲའི་བོ་དོང་ཕྱོགས་ལས་རྣམ་རྒྱལ་གྱི་སྐུ་བརྙན། ཆོས་དུང་དཀར་མོ་རྒྱང་གྲགས། མགོན་པོ་ཞལ་གྱི་རང་བྱོན་སོགས་མཇལ་རྒྱུ་ཡོད།</p>
", 
   "index": 2, 
   "parent_index": 1, 
   "title": "ཆོས་སྡེ་དགོན།"
  }
 ], 
 "meta": {
  "authors": [], 
  "domain": "places", 
  "kid": "16885", 
  "dates": [], 
  "title": "ཆོས་སྡེ་དགོན།"
 }
}