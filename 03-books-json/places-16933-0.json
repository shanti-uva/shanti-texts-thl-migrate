{
 "nodes": [
  {
   "body": "", 
   "index": 0, 
   "parent_index": -1, 
   "title": "གཡའ་མ་རི་རི་ཁྲོད།"
  }, 
  {
   "body": "", 
   "index": 1, 
   "parent_index": 0, 
   "title": "མལ་གྲོ་གོང་དཀར་རྫོང་།"
  }, 
  {
   "body": "<p>མཚན་རྒྱས་པར་གཡའ་རི་མི་འགྱུར་བདེ་གླིང་ཞེས་ཞུ། ཡང་རི་སྒར་དགོན་ནས་རྐང་ཐང་མར་ཆུ་ཚོད་སྐར་24ཙམ་ཤར་ལྷོའི་<span class=\"milestone page eng \">[page <span class=\"pnum\">210</span>] </span>མཚམས་ཀྱི་རི་འདབས་སུ་སོང་ན་རི་ཁྲོད་དེར་སླེབས་ཀྱི་རེད། རི་ཁྲོད་དེ་ནི་རྗེ་ཉེར་བརྒྱད་པ་རྡོ་རྗེ་རྒྱལ་པོ་དགུང་ལོ་ལྔ་བཅུར་ཕེབས་སྐབས་ཕྱག་བཏབ་གནང་མཛད། ཉི་མ་ལྕང་རྭ་བཤད་གྲྭའང་ཐོག་མར་གནས་དེར་ཆགས། དགོན་དེའི་རྒྱབ་རི་གླང་ཆེན་སྟེང་ནོར་བུ་བཀའ་འདྲ་ཡོད་པ་ལ་རི་ཁྲོད་དེ་གླང་ཆེན་གྱི་སྣ་ལྕོག་སྟེང་ཆགས་པས་མཚན་སྙན་ཆེན་པོ་བྱུང་དོན་དེ་ལྟར་ཡིན་གསུངས། དགོན་དེའི་གཡས་གཡོན་མཐའ་འཁོར་དུ་ལྗོན་ཤིང་སྣ་ཚོགས་དང་འདབ་ཆགས་སྣ་ཚོགས་གནས་པ། མདུན་ངོས་སྤང་ལྗོངས་སྟེང་མེ་ཏོག་སྣ་ཚོགས་བཞད་པ། དྭངས་གཙང་གི་ཆུ་བོ་དལ་གྱི་བབས་པ། དབྱར་བསིལ་ལ་དགུན་དྲོ་བ། ལྷག་པར་དུ་མགོན་པོ་ཕྱག་བཞིས་སྐུ་གཉེར་ལ་ང་གང་དུ་ཐིམ་གསུངས་པར། མགོན་པོ་བྲག་ལ་ཐིམ་ཞེས་ཞུས་པས་མགོན་པོ་བྲག་ལ་ཐིམ་པ་དང་། སླར་ཡང་གསུང་ལན་མང་བྱོན་པའི་ལོ་རྒྱུས་ཡོད། ཡང་རི་སྒར་དགོན་གྱི་ལས་སྣེ་ཡོངས་རྫོགས་ཐོན་རྗེས་རི་ཁྲོད་དེར་བཞུགས་ཆོག་པ་ཡིན།</p><p>ད་ལྟ་སྔོན་གྱི་ཤུལ་དེར་གསར་བཞེངས་གནང་བའི་རི་ཁྲོད་ནང་། རྗེ་འཕྲིན་ལས་བཟང་པོ་དང་། རྗེ་རྡོ་རྗེ་རྒྱལ་པོ། མགོན་པོ་ཕྱག་བཞི་པ། ཨ་ཕྱི་ཆོས་སྒྲོན། རྩིའུ་དམར་པོ་སོགས་སྔོན་གྱི་སྐུ་བརྙན་རྣམས་ཀྱི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "གཡའ་མ་རི་རི་ཁྲོད།"
  }
 ], 
 "meta": {
  "date": "2010-08-13 17:00:55 UTC", 
  "domain": "places", 
  "kid": "16933", 
  "authors": [], 
  "title": "གཡའ་མ་རི་རི་ཁྲོད།"
 }
}