{
 "nodes": [
  {
   "body": "", 
   "index": 0, 
   "parent_index": -1, 
   "title": "རི་བོ་ཆོས་གླིང་།"
  }, 
  {
   "body": "", 
   "index": 1, 
   "parent_index": 0, 
   "title": "སྣེ་གདོང་རྫོང་།"
  }, 
  {
   "body": "<p>ཁྲ་འབྲུག་ནས་བྱང་ཤར་ངོས་སྤྱི་ལེ་གཉིས་ཙམ་སོང་ན་དབུས་གསར་རམ་ཡུལ་གསར་ཞེས་པའི་རྒྱབ་རིར་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་རྗེ་ཙོང་ཁ་པའི་དངོས་སློབ་མཁས་གྲུབ་དོན་གྲུབ་དཔལ་བཟང་གིས་སྤྱི་ལོའི་དུས་རབས་བཅོ་ལྔ་པར་ཕྱག་བཏབ་གནང་མཛད། ཐོག་མར་དགེ་འདུན་བརྒྱད་གྲྭ་གཅིག་ནས་བརྒྱ་ཕྲག་བར་རིམ་བཞིན་འཕེལ་རྒྱས་བྱུང་། དེ་རྗེས་སྡེ་སྲིད་སངས་རྒྱས་རྒྱ་མཚོའི་ཆོས་ཞུགས་ཀྱི་དགོན་པར་གྲགས་པས་སྡེ་སྲིད་ཀྱི་ཕོ་བྲང་ཐོག་བརྩེགས་གསུམ་ལྡན་ཞིག་ཀྱང་ཟུར་དུ་ཡོད། སྡེ་སྲིད་ཀྱིས་གཟིགས་བསྐྱངས་ཆེན་པོ་གནང་བས་དགོན་དེ་གཞུང་དགོན་དུ་གྱུར། གདན་ས་གསུམ་དང་། མངའ་རིས་དྭགས་པོ་གྲྭ་ཚང་། སྨན་རྩིས་ཁང་། ལྕགས་པོ་རི་སོགས་སུ་སློབས་གཉེར་དུ་ཕེབས་ཆོག རྒྱལ་མཆོག་ལྔ་པ་ཆེན་པོས་དགོན་དེའི་རྟེན་དུ་མར་པའི་སྲས་དར་མ་མདོ་སྡེའི་དབུ་ཐོད་བཞུགས་པའི་དངུལ་གདུང་གསེར་ཚགས་ཅན་ཁྲ་རྒྱན་གྱིས་བརྒྱན་པ་ཐོག་སོ་གཅིག་ལྡན་ཞིག་ཀྱང་མཇལ་རྒྱུ་ཡོད། གཞན་ཡང་རྟེན་གཙོར་རྒྱལ་བ་བྱམས་པ་ཐོག་སོ་གསུམ་ལྡན་འཇིམ་སྐུ་དང་། འདུ་ཁང་ཀ་བ་སུམ་ཅུ་བཅས་ཡོད། </p><p>ད་ལྟ་ཉམས་གསོ་ཞུས་པའི་ལྕོག་ལ་འཇིགས་བྱེད་དང་། མགོན་པོ། རྗེ་ཙོང་ཁ་པ། ཁྲི་བྱང་རིན་པོ་ཆེ་སོགས་ཀྱི་སྐུ་བརྙན་དང་། བྱམས་ཁང་ཉམས་གསོ་གནང་བཞིན་པ་སོགས་མཇལ་རྒྱུ་ཡོད། </p>", 
   "index": 2, 
   "parent_index": 1, 
   "title": "རི་བོ་ཆོས་གླིང་།"
  }
 ], 
 "meta": {
  "authors": [], 
  "domain": "places", 
  "kid": "22343", 
  "dates": [], 
  "title": "རི་བོ་ཆོས་གླིང་།"
 }
}