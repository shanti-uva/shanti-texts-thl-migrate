{"meta":{"domain":"places","kid":"22350","authors":[],"title":"རས་ཆུང་ཕུག","dates":{"created_at":"2010-08-14 12:30:02 UTC","updated_at":"2010-08-14 12:30:02 UTC"}},"nodes":[{"index":0,"parent_index":-1,"body":"  ","title":"རས་ཆུང་ཕུག"},{"title":"སྣེ་གདོང་རྫོང་།","index":1,"parent_index":0,"body":" "},{"title":"རས་ཆུང་ཕུག","index":2,"parent_index":1,"body":" <p>བཀྲ་ཤིས་ཆོས་སྡེ་ནས་སྤྱིར་བཏང་འཁོར་ལམ་བརྒྱུད་སྤྱི་ལེ་གཉིས་མ་ཟིན་ཙམ་བསྐྱོད་ན་རས་ཆུང་ཕུག་པ་གྲོང་གི་ལྷོ་ངོས་སུ་རས་ཆུང་ཕུག་དགོན་པ་མཇལ་རྒྱུ་ཡོད།“རས་ཆུང་ཕུག་”ཅེས་པ་ནི་དགོན་དེར་གཙོ་བོ་རས་ཆུང་བའི་སྒྲུབ་ཕུག་ཡོད་སྟབས་རས་ཆུང་ཕུག་ཅེས་ཟེར་ཞིང་ཡར་ཀླུངས་ཕུག་གསུམ་ཞེས་པའི་ཡ་གྱལ་ཡང་ཡིན། ཐོག་མར་རས་ཆུང་བའི་སྒྲུབ་ཕུག་ཙམ་ཡིན་པ་ལ་རྗེས་སུ་རས་ཆུང་བའི་རྣམ་སྤྲུལ་གཙང་སྨྱོན་ཧེ་རུ་ཀ་བྱོན་ཏེ་མཛད་པ་རྒྱ་ཆེར་བསྐྱངས། སྔོན་དུས་འགྱུར་གོང་དགོན་དེར་དགེ་འདུན་ཞལ་གྲངས་ལྔ་བཅུ་ཙམ་དང་། འདུ་ཁང་ཨ་མ་ཞེས་དང་། རྩེ་ཕོ་བྲང་། གཙུག་ལག་ཁང་། མ་ཎི་ལྷ་ཁང་སོགས་གཞི་ཁྱོན་ཧ་ཅང་ཆེན་པོ་ཡོད།</p> <p> <span class=\"milestone page eng \">[page <span class=\"pnum\">56</span>] </span>ད་ལྟ་ཉམས་གསོ་ཞུས་པའི་ཕུག་པའི་ནང་གུ་རུ་དང་། རས་ཆུང་། མི་ལ། གཙང་སྨྱོན་སོགས་ཀྱི་འདྲ་སྐུ་དང་། ལྷག་པར་དུ་རས་ཆུང་བའི་ཞབས་རྗེས་དང་། མི་ལའི་ཕྱག་འཁར། གཞན་ཡང་རང་བྱོན་སྣ་ཚོགས་བཅས་མཇལ་རྒྱུ་ཡོད།</p>  "}]}