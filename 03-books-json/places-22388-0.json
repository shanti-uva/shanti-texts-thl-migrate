{
 "nodes": [
  {
   "body": "", 
   "index": 0, 
   "parent_index": -1, 
   "title": "རྭ་སྒྲེང་འཁྲུངས་ཁང་།"
  }, 
  {
   "body": "", 
   "index": 1, 
   "parent_index": 0, 
   "title": "རྒྱ་ཚྭ་རྫོང་།"
  }, 
  {
   "body": "<p>རྒྱ་ཚྭ་ཤང་དང་ཉེ་བའི་རམ་སྨད་གྲོང་དབུས་སུ་རྭ་སྒྲེང་སྐུ་ཕྲེང་ལྔ་པ་ཐུབ་བསྟན་འཇམ་དཔལ་ཡེ་ཤེས་བསྟན་པའི་རྒྱལ་མཚན་གྱི་འཁྲུངས་ཁང་དེ་མཇལ་རྒྱུ་ཡོད། རྭ་སྒྲེང་མ་འཁྲུངས་གོང་ཡབ་ཕུན་ཚོགས་དབང་འདུས་ཕྱུགས་འཚོ་བར་འགྲོ་བའི་སྐབས་རི་ལྡེབས་ནས་ཆོས་གོས་ཤིག་རྙེད། ཡབ་མཐུན་རྐྱེན་ཞན་པས་འཚོ་རྟེན་དུ་ཚོང་རྩིས་བྱས་པར་དེ་བྱིན་ཅན་ཡིན་པས་ཚོང་མི་རུང་ཞེས་མི་རྒན་པ་མང་པོས་ཁ་ཏ་བྱས། དེ་ནས་མི་རིང་བ་སྟེ་སྤྱི་ལོ་1912ལོར་རྭ་སྒྲེང་འཁྲུངས་རྗེས་ཆུ་ཁར་ཞབས་རྗེས་སོགས་རྟགས་མཚན་མང་པོ་བསྟན། དེ་ནས་རྭ་སྒྲེང་སྐུ་ཐོག་བཞི་པའི་ཡང་སྲིད་རྩད་གཅོད་བརྟག་སྐབས་ཕན་པོ་དགའ་ལྡན་ཆོས་འཁོར་གྱི་ལྷའི་ལུང་རྟགས་སུ་འོག་ཏུ་ཚོས་རམ་ཞེས་པ་དང་། སྟེང་དུ་རྒྱ་ཚྭ་ཞིག་བཞག་པས་རྒྱ་ཚྭ་རམ་སྨད་དུ་འཁྲུངས་པར་གོ་ནས་ཡང་སྲིད་རྩད་གཅོད་མཁན་འོང་ཉིན་“དེ་རིང་ངའི་འགྲུལ་པ་ཡོང་གི་ཡོད་པས་རྟ་འདོགས་ས་དགོས་”ཞེས་གསུངས་ནས་རྡོ་བྲག་གོང་རིལ་རིལ་ཞིག་གི་སྟེང་དུ་ཕུར་པ་བཀྱོན་པའི་རྗེས་ཤུལ་ད་ལྟའང་མཇལ་རྒྱུ་ཡོད། ཡང་ཉིན་ཞིག་ཡུམ་གྱིས་ཐུག་པ་དཀྲུག་འཇུག་གནང་བར་ཞབས་དྲོག་གིས་ཟར་བུ་དང་བཅས་ཁ་བདམས་གནང་བའི་རྫ་དེ་རྒྱལ་བ་སྐུ་ཕྲེང་བཅུ་གསུམ་པའི་གསེར་སྡོང་ནང་བཞུགས་སུ་གསོལ་ཡོད། སྤྱི་ལོ་1934ལོར་རྒྱལ་བ་སྐུ་ཕྲེང་བཅུ་གསུམ་པའི་རྒྱལ་ཚབ་ཏུ་མངའ་གསོལ། 1947ལོར་དགོངས་པ་ཆོས་དབྱིངས་སུ་འཐིམས།</p>
", 
   "index": 2, 
   "parent_index": 1, 
   "title": "རྭ་སྒྲེང་འཁྲུངས་ཁང་།"
  }
 ], 
 "meta": {
  "authors": [], 
  "domain": "places", 
  "kid": "22388", 
  "dates": [], 
  "title": "རྭ་སྒྲེང་འཁྲུངས་ཁང་།"
 }
}