{
 "nodes": [
  {
   "body": "", 
   "index": 0, 
   "parent_index": -1, 
   "title": "དགའ་རྣམ་རྒྱལ།"
  }, 
  {
   "body": "", 
   "index": 1, 
   "parent_index": 0, 
   "title": "ཆུ་གསུམ་རྫོང་།"
  }, 
  {
   "body": "<p>མཚན་རྒྱས་པར་“ཨེ་སེའུ་དགའ་ལྡན་རྣམ་རྒྱལ་”ཞེས་ཞུ། ཆུ་གསུམ་རྫོང་ནས་སྤྱི་ལེ་བཅུ་བདུན་ཙམ་ལྷུན་རྩེར་འགྲོ་སའི་འཁོར་ལམ་བརྒྱུད་སོང་ན་ས་ནག་ལ་ཕར་བབས་པའི་ལམ་སྟེང་དུ་དགོན་དེ་མཇལ་རྒྱུ་ཡོད། དགོན་དེ་ནི་རྗེ་བྱམས་པ་ཆོས་མཆོག་གིས་ཕྱག་བཏབ་གནང་མཛད་ཅེས་དང་། ཡང་རྒྱ་རི་ཞབས་དྲུང་བློ་བཟང་མཐུ་སྟོབས་ཀྱི་དུས་གསོལ་དཔོན་རབ་<span class=\"milestone page eng \">[page <span class=\"pnum\">85</span>] </span>བརྟན་པས་ཁུར་འཁུར་ཏེ་ཆོས་སྡེ་གསར་དུ་བཏིང་ཞེས་ཟེར། རྒྱལ་དབང་ལྔ་པ་ཆེན་པོས་རབ་གནས་གནང་། དེ་རྗེས་གྲུབ་ཆེན་ཕུན་ཚོགས་རྒྱ་མཚོ་ཕེབས་ནས་ལྷོ་རྒྱུད་ལམ་རིམ་གྱི་གདན་ས་གཙོ་བོར་གྱུར། དགོན་དེ་ནི་གཞུང་དགོན་ཡིན་ལ་རྩེ་རྣམ་རྒྱལ་གྲྭ་ཚང་གི་དགོན་ལག་ཀྱང་ཡིན། སྔོན་འདུ་ཁང་ཀ་བ་ཉི་ཤུ་རྩ་གཉིས་ཀྱི་ནང་རྟེན་གཙོ་བོ་སྨན་གདམ་གྱི་ཐུབ་དབང་དང་། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། དགེ་འདུན་ཞལ་གྲངས་བརྒྱ་ལ་ཉེ་བ་བཅས་ཡོད། དགོན་དེ་ཆགས་ཚུལ་ནི་སྨན་བླའི་དཀྱིལ་འཁོར་གྱི་སྟེང་དུ་ཆགས་པ་འདྲ་ལ། ཤར་ངོས་སུ་རྣམ་སྲས་ཀྱི་བང་མཛོད། རྗེ་ཙོང་ཁ་པའི་མཚན། ཧྭ་ཤང་གི་རང་བྱོན་སོགས་གསལ་གྱི་ཡོད་གསུངས། ད་ལྟ་གསར་བཞེངས་འདུ་ཁང་ནང་སྨན་འདམ་གྱི་རྒྱལ་བ་བྱམས་པ་ཐོག་སོ་གཉིས་ལྡན་དང་། སྐུ་ཚད་དེ་འདྲའི་རྗེ་ཙོང་ཁ་པ་དང་། སྟོན་པའི་སྐུ་སོགས་མཇལ་རྒྱུ་ཡོད། </p>
", 
   "index": 2, 
   "parent_index": 1, 
   "title": "དགའ་རྣམ་རྒྱལ།"
  }
 ], 
 "meta": {
  "authors": [], 
  "domain": "places", 
  "kid": "22380", 
  "dates": [], 
  "title": "དགའ་རྣམ་རྒྱལ།"
 }
}