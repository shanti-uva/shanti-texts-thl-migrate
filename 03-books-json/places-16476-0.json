{
 "nodes": [
  {
   "body": "", 
   "index": 0, 
   "parent_index": -1, 
   "title": "བྱང་ཆུབ་གླིང་།"
  }, 
  {
   "body": "", 
   "index": 1, 
   "parent_index": 0, 
   "title": "ཆུ་ཤུར་རྫོང་།"
  }, 
  {
   "body": "<p>མཚན་རྒྱས་པར་བྱང་ཆུན་གླིང་ལྔ་ཕན་བདེ་ལེགས་བཤད་གླིང་ཞེས་ཞུ། འཇང་སྨད་ནས་ཆུ་ཤུར་ངོས་སུ་སྤྱི་ལེ་བཅུ་ཙམ་སྣུམ་ནག་འཁོར་ལམ་བརྒྱུད་སོང་ན་ཧར་སག་ཅེས་པའི་གྲོང་དུ་འབྱོར་ཞིང་། དེ་ནས་བྱང་ངོས་སུ་སྤྱིར་བཏང་འཁོར་ལམ་བརྒྱུད་སྤྱི་ལེ་བཞི་ཙམ་སོང་ན་དགོན་དེར་སླེབས། དགོན་དེའི་ཁ་སྤྲོད་ཆུ་ཕར་ནང་དུ་ལྗོན་ཞེས་པའི་ཡུལ་དང་ལྷ་སའི་སྐྱིད་ཆུ་དང་། ཡར་ཀླུང་གཙང་པོའི་འདུས་སོའང་གནས་དེར་ཡིན། ཐོག་མར་གནས་དེར་བཀའ་བརྒྱུད་པའི་དགོན་ཆུང་ཞིག་ཡོད་པ་ལ་དེ་རྗེས་རྒྱལ་བ་སྐུ་ཕྲེང་ལྔ་པའི་སྙིང་ཐིག་སྐོར་གྱི་ལྔ་པའི་ཆོ་ག་བཅུ་གསུམ་ཞེས་པ་ཕྱག་བཞེད་གནང་ཆེད་དུ་སྙིང་དགོན་དུ་བསྒྱུར་གནང་མཛད་སྟབས་གཞུང་དགོན་དུ་་འགྱུར། སྨོན་ལམ་ཚོགས་ཆོས་སོགས་སུ་ཕེབས་དགོས་པ་དང་གཞུང་གི་གླུད་འགོང་བརྫོང་བ་སོགས་གནང་དགོས། སྔོན་འདུ་ཁང་ཀ་བ་ཉི་ཤུ་ཙམ་ནང་རྟེན་གཙོ་སྨན་འདམ་གྱི་རྒྱལ་བ་བྱམས་པ་ཐོག་སོ་གཉིས་ལྡན་དང་། གུ་རུ་དང་རྒྱལ་བ་ལྔ་པ་སོགས་ཀྱི་སྐུ་བརྙན་དང་དངུལ་གདུང་སོགས་ཡོད། དགེ་འདུན་ཞལ་གྲངས་བརྒྱ་མ་ཟིན་ཙམ་གྱིས་ལྔ་པའི་ཆོ་ག་བཅུ་གསུམ་ཕྱག་བཞེད་གནང་གི་ཡོད་ལ། ལོ་ལྟར་བོད་ཟླ་5ཚེས་10གུ་རུ་མཚན་བརྒྱད་ཀྱི་སྒོ་ནས་གར་འཆམ་ཡང་གནང་སྲོལ་ཡོད།</p><p>ད་ལྟ་སྔོན་གྱི་བཀའ་བརྒྱུད་ཀྱི་འདུ་ཁང་རེད་ཅེས་པ་ཉམས་གསོ་གནང་བའི་ནང་གུ་རུའི་སྐུ་བརྙན་དང་།རྒྱལ་བ་ལྔ་པའིསྐུ་བརྙན་སོགས་འཇིམ་སྐུ་གསར་བཞེངས་གནང་བ་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "བྱང་ཆུབ་གླིང་།"
  }
 ], 
 "meta": {
  "date": "2010-08-13 17:00:49 UTC", 
  "domain": "places", 
  "kid": "16476", 
  "authors": [], 
  "title": "བྱང་ཆུབ་གླིང་།"
 }
}