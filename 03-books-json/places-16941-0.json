{
 "nodes": [
  {
   "body": "", 
   "index": 0, 
   "parent_index": -1, 
   "title": "ཀ་ཚལ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "མལ་གྲོ་གོང་དཀར་རྫོང་།"
  }, 
  {
   "body": "<p>ཀ་ཚལ་དགོན་ནི་མལ་གྲོ་གུང་དཀར་རྫོང་ནས་སྣུམ་ནག་འཁོར་ལམ་བརྒྱུད་སྤྱི་ལེ་གཅིག་ཙམ་དང་དེ་ནས་སྤྱི་ལེ་གཉིས་ཙམ་བྱང་ངོས་སུ་སྤྱིར་བཏང་འཁོར་ལམ་བརྒྱུད་སོང་ན་ཀ་ཚལ་གྲོང་དབུས་སུ་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་མཐའ་འདུལ་ཡང་འདུལ་གྱི་གཙུག་ལག་ཁང་ཡིན་ཅིང་། དེའང་ཆོས་རྒྱལ་སྲོང་བཙན་གནས་དེར་ཕེབས་སྐབས་ཤྭ་བ་ཡུ་མོ་ཞིག་སྔོན་དུ་འགྲོ་བའི་གཟིགས་སྣང་བྱུང་། དེ་ནས་ཡུ་མོ་ཡལ་བ་དང་ཡུ་མོའི་གཙུག་ཏོར་གྱི་ཚུལ་ལྟ་བུ་ཞིག་བཞུགས་པས་ཆོས་རྒྱལ་གྱིས་གནས་དེར་གནས་དེར་ལྷ་ཁང་ཞིག་བཏབ། གཙུག་ལག་ཁང་ནང་ཆོས་རྒྱལ་ཉིད་ཀྱི་འདྲ་སྐུ་དང་། ཕྱག་འཁོར་སོགས་ཡོད 1553ལོར་རྗེ་བཙུན་རིན་ཆེན་ཕུན་ཚོགས་ཀྱིས་དེར་ཡོད་བཀའ་གདམས་ཀྱི་དགོན་ཤུལ་དང་ཀ་ཚལ་ལྷ་ཁང་སྦྲེལ་ཏེ་ཀ་ཚལ་སྒྲུབ་སྡེ་བཏབ། དགོངས་པ་ཡང་ཟབ་དང་། ཛཱ་སྤེར་ཉམས་ལེན་གྱི་སྲོལ་གཏོད་དེ་འབྲི་གུང་པས་བདག་གིར་མཛད། རྗེ་སྐྱོབ་པ་འཇིག་རྟེན་མགོན་དང་། རྗེ་རིན་ཆེན་ཕུན་ཚོགས་སོགས་ཀྱི་སྐུ་བརྙན། རྗེ་རིན་ཆེན་ཕུན་ཚོགས་ཀྱི་སྐུ་གདུང་གི་ཆ་ཤས་བཞུགས་པའི་མཆོད་རྟེན་བཀྲ་ཤིས་འོད་འབར་སོགས་རྟེན་གསུམ་ཁྱད་པར་ཅན་དང་། རྒྱལ་བ་ཚངས་དབྱངས་རྒྱ་མཚོའི་གཟིམས་ཁང་སོགས་ཡོད་ལ་གསེག་ཤང་གནྡིའི་ལྷ་ཁང་ཞེས་པ་ཞིག་ཀྱང་ཡོད་། གསེག་ཤང་ཞེས་པ་ནི་ཐུབ་<span class=\"milestone page eng \">[page <span class=\"pnum\">220</span>] </span>པ་རྩ་ཆེན་ཞིག་ཡོད་པས་མཚན་དེ་ལྟར་ཐོགས། </p><p>ད་ལྟ་སྔོན་གྱི་གསེག་ཤང་གི་ཤུལ་དུ་དར་ཆེན་དང་། སྔོན་གྱི་ལྷ་ཁང་ཉམས་གསོ་གནང་བའི་ནང་དུས་གསུམ་སངས་རྒྱས་ཀྱི་སྐུ་བརྙན་གསར་བཞེངས་གནང་བ་སོགས་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "ཀ་ཚལ་དགོན།"
  }
 ], 
 "meta": {
  "date": "2010-08-13 17:00:56 UTC", 
  "domain": "places", 
  "kid": "16941", 
  "authors": [], 
  "title": "ཀ་ཚལ་དགོན།"
 }
}