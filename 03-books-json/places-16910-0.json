{"meta":{"domain":"places","kid":"16910","authors":[],"title":"ན་མོ་དགོན།","dates":{"created_at":"2010-08-13 17:00:52 UTC","updated_at":"2010-08-13 17:00:52 UTC"}},"nodes":[{"index":0,"parent_index":-1,"body":"  ","title":"ན་མོ་དགོན།"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"ན་མོ་དགོན།","index":2,"parent_index":1,"body":" <p>མཚན་གཞན་ལ་ན་མོ་ཐུབ་པ་ལྷ་ཁང་ཞེས་ཟེར། སེ་སྨུག་དགོན་ནས་སྤྱི་ལེ་བདུན་ཙམ་སྤྱིར་བཏང་འཁོར་ལམ་བརྒྱུད་མར་ཡོང་དུས་ན་མོ་གྲོང་དབུས་སུ་དགོན་དེ་མཇལ་རྒྱུ་ཡོད། དགོན་དེར་ལྷ་ཁང་གཅིག་ཡོད་པ་དེར་ཐུབ་པ་གསུང་བྱོན་མ་ཞིག་ཡོད། དེ་ནི་ཞང་སྣ་ནམ་རྡོ་རྗེས་འཕན་པོར་<span class=\"milestone page eng \">[page <span class=\"pnum\">183</span>] </span> བྱམསཔ་སྤུན་གསུམ་བཞེངས་པ་གནང་སྐབས་ས་ཕུད་རྡོ་ཕུད་ཀྱིས་བཞེངས་གནང་བ་ཡིན་ཞེས་གསུངས། སྔོན་ལྷ་ཁང་དེར་སྐུ་གཉེར་ཨ་ནི་ཞིག་ཡོད་པ་ལ་ཉིན་ཞིག་ཨ་ནིའི་བ་ཕྱུགས་རྐུན་མས་ཁྲིད་འགྲོ་སྐབས། ཐུབ་པས་ཨ་ནི་ཨ་ནི་བ་ཕྱུགས་རྐུན་མས་ཁྲིད་འགྲི་གི་འདུག་ཅེས་གསུང་བྱོན་ཟེར། སྔོན་ཐུབ་པ་ལྷ་ཁང་དེར་སྐུ་གཉེར་གྲོང་མི་རེས་མོས་ཀྱིས་བྱེད་སྲོལ་ཡོད། རྒྱལ་སྟོད་ཀྱི་ཁོངས་ཡིན། འཕན་པོའི་བྱམས་པ་སྤུན་གསུམ་མཇལ་རྗེས་ཐུབ་པ་དེ་མ་མཇལ་ན་གོས་ལ་གོང་བ་མེད་པ་དང་གཅིག་མཚུངས་ཡིན་ཞེས་ཟེར།</p> <p>ད་ལྟ་སྔོན་གྱི་ལྷ་ཁང་དེའི་ཤུལ་དུ་ལྷ་ཁང་དང་ཐུབ་པ་གསར་བཞེངས་གནང་བ་མཇལ་རྒྱུ་ཡོད།</p>  "}]}