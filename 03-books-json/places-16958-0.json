{"meta":{"authors":[],"title":"ཕག་མོ་དགོན།","dates":{"created_at":"2010-08-13 17:00:58 UTC","updated_at":"2010-08-13 17:00:58 UTC"}},"nodes":[{"index":0,"parent_index":-1,"body":"  ","title":"ཕག་མོ་དགོན།"},{"title":"སྟག་རྩེ་རྫོང་།","index":1,"parent_index":0,"body":" "},{"title":"ཕག་མོ་དགོན།","index":2,"parent_index":0,"body":" <p>མཚན་རྒྱས་པར་སྡེ་སྲིད་ཕག་མོ་ཆོས་སྡེ་ཞེས་ཞུ། བ་རའི་ཟམ་པ་ནས་སྤྱི་ལེ་བཅུ་དགུ་ཙམ་ཤར་ངོས་སུ་སྤྱིར་བཏང་འཁོར་ལམ་བརྒྱུད་སོང་ན་ཕག་མོ་ཞོལ་གྱི་རི་སྟེང་དུ་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་རྗེ་ཕག་མོ་གྲུ་པས་ཕྱག་བཏབ་གནང་བའི་འབྲི་གུང་བཀའ་བརྒྱུད་ཕྱག་བཞེད་མཛད་པ་ལ་ཇུན་གར་དམག་དུས་ཐོར་ཞིག་ཏུ་སོང་། དེ་རྗེས་འདུལ་འཛིན་གྲགས་པ་རྒྱལ་མཚན་གྱིས་ཉམས་གསོ་གནང་རྗེས་རི་བོ་དགེ་ལྡན་པར་གྱུར། དགེ་འདུན་ཞལ་གྲངས་ཉིས་བརྒྱ་ལྔ་བཅུ་ང་བཞི་བར་འཕེལ་ཞེས་གསུངས། སྔོན་འདུ་ཁང་ཀ་བ་བཅུ་དྲུག་གི་གཙང་ཁང་སྦུག་མར་ཇོ་བོའི་སྐུ་བརྙན་དང་། རྡོ་སྨྱོན་གྱི་གནས་བརྟན་བཅུ་དྲུག་སོགས་དང་། བྱམས་ཁང་ཐོག་སོ་གསུམ་ཐོག་ནང་དཔོན་པོ་མི་དབང་གི་ཡུམ་གྱི་འཁྲུངས་རྟགས་ཡིན་ཞེས་རྒྱལ་བ་བྱམས་པའི་སྐུ་བརྙན་སོགས་མཇལ་རྒྱུ་ཡོད། ལོ་ལྟར་བོད་ཟླ་6ཚེས་4ཉིན་དབྱར་འཆམ་ཆེན་མོ་ཞེས་གར་འཆམ་བསྐྱོན་སྲོལ་ཡོད། དགོན་དེའི་འོག་ཏུ་མཆོད་རྟེན་ཞིག་མཇལ་རྒྱུ་ཡོད་པ་དེ་ནི་དབུས་ཀྱི་མཆོད་རྟེན་ལྷུན་པོ་ཞེས་འབུ་གྲོག་མས་བཞེངས་པ་ཡིན་ཞེས་ཟེར།<span class=\"milestone page eng \">[page <span class=\"pnum\">246<\/span>] <\/span> <\/p> <p>ད་ལྟ་སྔོན་གྱི་གྱང་གོག་སྟེང་གསར་བཞེངས་གནང་བའི་འདུ་ཁངནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད།<\/p>  "}]}