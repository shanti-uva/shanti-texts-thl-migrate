{"meta":{"authors":[],"title":"དཔལ་རི་དགོན།","dates":{"created_at":"2010-08-14 12:30:03 UTC","updated_at":"2010-08-14 12:30:03 UTC"}},"nodes":[{"index":0,"parent_index":-1,"body":"  ","title":"དཔལ་རི་དགོན།"},{"title":null,"index":1,"parent_index":0,"body":" "},{"title":"དཔལ་རི་དགོན།","index":2,"parent_index":0,"body":" <p>མཚན་རྒྱས་པར་“དཔལ་རི་ཐེག་ཆེན་གླིང་”ཞེས་ཞུ། འཕྱོངས་རྒྱས་རྫོང་ནས་ཤར་ལྷོའི་ཕྱོགས་སུ་སྤྱི་ལེ་ལྔ་ཙམ་སྤྱིར་བཏང་འཁོར་ལམ་བརྒྱུད་སོང་ན་དཔལ་རི་གྲོང་གི་རི་འབུར་སྟེང་དགོན་དེ་ཆགས་ཡོད། དགོན་དེ་ནི་ཐོག་མར་བེེ་རོའི་རྣམ་སྤྲུལ་གཏེར་སྟོན་ཤེས་རབ་འོད་ཟེར་གྱིས་ཕྱག་བཏབ་གནང་མཛད། རིག་འཛིན་འཇིགས་མེད་གླིང་པའི་འཁྲུངས་ཡུལ་ཡང་གནས་དེར་ཡིན་ལ། ད་ལྟའང་གྲོང་དབུས་སུ་འཁྲུངས་ཁང་དང་། ཞབས་རྗེས། བཞུགས་སྒྲོམ་སོགས་མཇལ་རྒྱུ་ཡོད། ཐོག་མར་སྦྱིན་བདག་ཧོར་བསོད་ནམས་དར་རྒྱས་ཀྱིས་མཛད། དེ་ནས་རིམ་བཞིན་འཕེལ་རྒྱས་བྱུང་སྟེ་ཇུན་གར་བས་མ་གཏོར་གོང་ཙམ་ན་དགེ་འདུན་ཞལ་གྲངས་མང་པོ་འཕེལ་ཏེ། དགེ་སློང་ཁོ་ནར་དྲུག་བརྒྱ་ལྷག་ཙམ་བྱུང་གསུང་། གཏེར་སྟོན་ཤེས་རབ་འོད་ཟེར་གྱི་སྐུ་སྐྱེ་མ་བྱུང་ཡང་། མཚོ་རྒྱལ་སྤྲུལ་སྐུ་ཞེས་པ་སྐུ་ཕྲེང་གཉིས་ཙམ་བྱུང་། སྔོན་ནས་ད་བར་སྙིང་ཐིག་ཕྱག་བཞེས་མཛད། རྒྱལ་མཆོག་ལྔ་པ་དང་ཐུགས་ཉེ་ཆགས་པོ་ཡོད། སྔོན་འདུ་ཁང་ཀ་བ་བཅུ་དྲུག་ཡོད་པ་ལ། གཙང་ཁང་ནང་གུ་རུ་ང་འདྲ་མ་དང་། སྐུ་ཚབ་སྡེ་ལྔའི་ནང་ཚན་ཞིག་སོགས་རྟེན་སྐུ་ཇི་སྙེད་ཅིག་བཞུགས་སུ་གསོལ་ཡོད།</p> <p>ད་ལྟ་གསར་བཞེངས་འདུ་ཁང་ནང་གསར་བཞེངས་གུ་རུ་དང་། མཁའ་<span class=\"milestone page eng \">[page <span class=\"pnum\">67</span>] </span>འགྲོ། ནོར་ལྷ། ཀུན་མཁྱེན་ཡབ་སྲས་ཀྱི་འཇིམ་སྐུ་སོགས་མཇལ་རྒྱུ་ཡོད།</p>  "}]}