{"meta":{"authors":[],"title":"རྒྱ་བཟའ་ཁང་།","dates":{"created_at":"2010-08-14 12:30:02 UTC","updated_at":"2010-08-14 12:30:02 UTC"}},"nodes":[{"index":0,"parent_index":-1,"body":"  ","title":"རྒྱ་བཟའ་ཁང་།"},{"title":"སྣེ་གདོང་རྫོང་།","index":1,"parent_index":0,"body":" "},{"title":null,"index":2,"parent_index":0,"body":" <p>མཚན་གཞན་ལ་“བརྒྱ་བཟའ་ལྷ་ཁང་”ཞེས་ཞུ། ཕོ་<span class=\"milestone page eng \">[page <span class=\"pnum\">54</span>] </span>བྲང་གྲོང་ནས་ལྷོ་ནུབ་ངོས་ཡར་ལྷ་ཤམ་བུའི་ཆུ་ཐོན་ནས་སྤྱིར་བཏང་འཁོར་ལམ་བརྒྱུད་སྤྱི་ལེ་གཉིས་ཙམ་སོང་ན་ཟེ་སྟོད་གྲོང་གི་སྟོད་དུ་ལྷ་ཁང་དེ་མཇལ་རྒྱུ་ཡོད། “ཟེ་སྟོད་”ཅེས་པ་ནི་སྔོན་བླ་མ་གཡུང་དྲུང་ཁྲོ་རྒྱལ་ཞུ་བ་དེར་བཞུགས་ཤིང་“ལུང་པ་འདི་གཟེངས་སུ་ཐོན་པ་ཞིག་འོང་”ཞེས་གསུངས་པ་ལས་ཟེ་སྟོད་ཅེས་པའི་མིང་དེའི་ཟུར་ཆགས། ལྷ་ཁང་དེ་ནི་ཆོས་རྒྱལ་མེས་ཨག་ཚོམ་གྱི་བཙུན་མོ་ཁྲི་སྲོང་ལྡེ་བཙན་གྱི་ཡུམ་ངང་ཚུལ་རྒྱལ་མོ་སྟེ་གྱིམ་ཤིང་ཀོང་ཇོའམ་ཅིང་དྲེང་ཀོང་ཇོའི་བཞུགས་ས་ཡིན་ཅིང་། སྔོན་དེར་ཆོས་རྒྱལ་མེས་ཨག་ཚོམ་གྱི་ཕྱག་བཟོ་སྤྱན་རས་གཟིགས་ཕྱག་སྟོང་སྤྱན་སྟོང་གི་སྐུ་ཞིག་ཡོད་པ་དེ་ཉམས་ཆགས་བྱུང་བའི་ས་དེ་རང་གིས་བཞེངས་པའི་སྤྱན་རས་གཟིགས་ཕྱག་སྟོང་སྤྱན་སྟོང་གི་སྐུ་བརྙན་ཞིག་ལྷ་ཁང་རྙིང་པའི་ནང་དུ་མཇལ་རྒྱུ་ཡོད། སྔོན་ལྷ་ཁང་དེར་བཀྲ་ཤིས་ཆོས་སྡེ་ནས་སྐུ་གཉེར་རེ་བཏང་གནང་དགོས།</p> <p>རྒྱ་བཟའ་ཁང་གི་འོག་ཏུ་“འབུམ་རྟེན་ཆེན་པོ་”ཞེས་པའི་འབུམ་པའི་ཤུལ་ཞིག་ཡོད་པས་བོད་ཟླ་4ཚེས་15ཟླ་བ་ཤར་སྐབས་འབུམ་པ་དེར་གྲིབ་སོ་མེད་ཟེར།</p>  "}]}