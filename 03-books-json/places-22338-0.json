{"meta":{"authors":[],"title":"འབྲས་བུ་གླིང་།","dates":{"created_at":"2010-08-14 12:30:01 UTC","updated_at":"2010-08-14 12:30:01 UTC"}},"nodes":[{"index":0,"parent_index":-1,"body":"  ","title":"འབྲས་བུ་གླིང་།"},{"title":"སྣེ་གདོང་རྫོང་།","index":1,"parent_index":0,"body":" "},{"title":null,"index":2,"parent_index":0,"body":" <p>མཚན་རྒྱས་པར་“རྩེད་ཐང་འབྲས་བུ་གླིང་”ཞེས་ཞུ། ལྔ་མཆོད་དགོན་གྱི་འོག་རྩེད་ཐང་གྲོང་རྙིང་དབུས་སུ་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་གཞོན་ནུ་བློ་གྲོས་ཏེ་རྗེ་བཙུན་རེད་མདའ་བས་ཕྱག་བཏབ་གནང་མཛད། བཀྲ་ཤིས་ཆོས་སྡེ་བཏབ་པ་དང་དུས་མཚུངས། ཐོག་མར་བཤད་གྲྭ་ཁོ་ན་འཛུགས་གནང་གིས་རྗེས་སུ་མདོ་སྔགས་ཟུང་འབྲེལ་ཕྱག་བཞེས་<span class=\"milestone page eng \">[page <span class=\"pnum\">43</span>] </span>གནང་སྲོལ་ཡོད། དགེ་འདུན་ཞལ་གྲངས་ཀྱང་བརྒྱ་སྐོར་ཟིན། གསང་ཕུ་དབྱར་ཆོས་སུ་ཕེབས་དགོས། སྔོན་གཙུག་ལག་ཁང་ནང་འཇིམ་གྱི་རྒྱལ་བ་བྱམས་པ་ཐོག་སོ་ཅན་དབུ་ལ་སངས་རྒྱས་འོད་སྲུང་གི་ཚེམས་ཞུགས་པ་ཞིག་དང་། ས་སྐྱ་ཀུན་དགའ་སྙིང་པོའི་ཐུགས་དམ་གྱི་རྟེན་ཛྷེེ་ཀྵིམ་ལས་གྲུབ་པའི་སྒྲོལ་ལྗང་གི་སྐུ་ཁྲུ་གང་པ་གསུང་འབྱོན། ཤར་ལི་ལས་གྲུབ་པའི་ཐུབ་པ་ཨ་ཙ་མ་ཞེས་གསུང་འབྱོན་ཁྲུ་གང་མ་ཟིན་ཙམ། ལྷག་པར་དུ་ཇོ་བོ་ལོ་ཀེ་ཤྭ་རི་ཁྲུ་གཉིས་ཙམ་ཞིག་ཡོད་པ་དེའི་ཕྱག་ཏུ་མཎྜལ་ཞིག་ཡོད་པ་ལ། སྔོན་དགོན་དེར་རྐུན་མས་ས་འོག་ནས་འབིག་རྒྱབ་ཡོང་བའི་སྐབས་ཇོ་བོས་མཎྜལ་རྡུང་གནང་བས་སྐུ་གཉེར་གཉིད་ལས་སད་སྟབས་རྐུན་མ་འཛིན་ཐུབ་པའི་ལོ་རྒྱུས་ཀྱང་ཡོད། གཞན་ཡང་གོས་ཀྲད་བཏགས་ཀྱི་ཆོས་རྫས་སོགས་ནང་རྟེན་རྒྱུ་དངོས་ཇི་སྙེད་ཅིག་དགོན་དེར་བཞུགས།</p> <p>ད་ལྟ་ཉམས་གསོ་ཞུས་པའི་འདུ་ཁང་ནང་ལྷ་སྐུ་བཞེངས་ཐུབ་མེད་ཀྱང་ལྡེབས་རིས་རྙིང་མ་མང་པོ་མཇལ་རྒྱུ་ཡོད།</p>  "}]}