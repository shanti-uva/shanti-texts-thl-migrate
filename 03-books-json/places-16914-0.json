{"meta":{"authors":[],"title":"དགོན་པ་གསར་པ།","dates":{"created_at":"2010-08-13 17:00:53 UTC","updated_at":"2010-08-13 17:00:53 UTC"}},"nodes":[{"index":0,"parent_index":-1,"body":"  ","title":"དགོན་པ་གསར་པ།"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"དགོན་པ་གསར་པ།","index":2,"parent_index":0,"body":" <p>མཚན་རྒྱས་པར་དགོན་གསར་དཔལ་ལྡན་ཆོས་གྲྭ་ཞེས་ཞུ། ལྷ་ལུང་ནང་ནས་སྤྱི་ལེ་བཅུ་གཅིག་ཙམ་འཁོར་ལམ་བརྒྱུད་སོང་ན་དགོན་དེར་སླེབས། དགོན་དེ་ནི་སྤྱི་ལེ་1954ལོར་སེར་བྱེས་དགེ་བཤེས་འཇམ་དཔལ་འཇིགས་མེད་ཀྱིས་ཕྱག་འདེབས་གནང་མཛད། དགེ་བཤེས་འཇམ་དཔལ་འཇིགས་མེད་ནི་ཨ་མས་སྟོད་གངས་རིན་པོ་ཆེར་བསྐྱུར་བ་དང་། དགུང་ལོ་16ལ་ལྷ་སར་ཨ་མ་འཚོལ་དུ་ཕེབས། དེ་ནས་ཉང་བྲན་ཕུར་སྐུ་མཚམས་སུ་བཞུགས་པ་དང་དེ་རྗེས་སེར་བྱེས་གྲྭ་ཚང་དུ་ཆོས་བཞུགས་གནང་། ཕྱག་དཔེ་འགྲན་ཟླ་བྲལ་བས་རྟགས་གསལ་གྱི་ཁ་གཏད་སུས་ཀྱང་མ་ཆོག འོན་ཀྱང་དགེ་བཤེས་གཏོང་གནང་མི་ཐུབ་མ་དང་། རྭ་སྒྲེང་དམག་སོགས་ཀྱིས་དགོན་པར་ཞུགས་མ་ཐུབ་པར་གནས་ངེས་མེད་དུ་ཕེབས་ཏེ་མཐར་དགོན་དེ་ཕྱག་བཏབ་གནང་མཛད། དེ་ནས་ཟད་དུག་ཕོགས་པ་དང་དུག་ཕུལ་མཁན་མཁྱེན་ཀྱང་རྩད་གཅོད་མ་གནང་། འོན་ཀྱང་སྨན་རྩིས་མཁས་དབང་མཁྱེན་རབ་ནོར་བུས་གསོལ་སྨན་ཕུལ་གནང་བས་སྙུན་གཞི་དྭངས། གཟིམས་སྤྱོད་ནང་དུག་སྦྲུལ་གསོན་པོ་མཐོང་རྒྱུ་བྱུང་ཞེས་གསུངས《སྣ་ཐག་རང་མགོ》ཞེས་པའི་ལྗགས་རྩོམ་ཡང་གནང་ཡོད། དེ་ནས་བཟུང་སྨན་རྩིས་ཁང་ནས་ལོ་ལྟར་གསོལ་ཕོག་འབྲུ་ཁལ་བརྒྱ་རེ་འབུལ་སྲོལ་ཆགས། མཐར་དགུང་ལོ་སོ་བདུན་ཐོག་རྭ་སྒྲེང་དུ་སྐུ་གཤེགས། སྔོན་འདུ་ཁང་ཀ་བཞིའི་ནང་རྗེ་ཡབ་སྲས་གསུམ་དང་ཞོལ་བཀྲས་ཁང་ནས་ཕུལ་བའི་ཇོ་བོའི་སྐུ་བརྙན། དགེ་འདུན་ཞལ་གྲངས་བཅུ་དགུ་སྐོར་གྱིས་མདོ་ཆོག་དང་གཞུང་ཆེན་མོར་ཐོས་བསམ་མཛད་དེ་ཆོས་རའང་ཚོགས་གནང་སྲོལ་ཡོད།<\/p> <p>ད་ལྟ་སྔོན་གྱི་རྩིག་གདན་སྟེང་གསར་བཞེངས་གནང་བའི་འདུ་ཁང་ཀ་<span class=\"milestone page eng \">[page <span class=\"pnum\">187<\/span>] <\/span> བཞིའི་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད།<\/p>  "}]}