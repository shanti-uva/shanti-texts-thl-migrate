{"meta":{"domain":"places","kid":"16936","authors":[],"title":"ཆོས་ལུང་དགོན།","dates":{"created_at":"2010-08-13 17:00:56 UTC","updated_at":"2010-08-13 17:00:56 UTC"}},"nodes":[{"index":0,"parent_index":-1,"body":"  ","title":"ཆོས་ལུང་དགོན།"},{"title":"མལ་གྲོ་གོང་དཀར་རྫོང་།","index":1,"parent_index":0,"body":" "},{"title":"ཆོས་ལུང་དགོན།","index":2,"parent_index":0,"body":" <p>ཉི་མ་ལྕང་རྭ་ནས་ཤར་ངོས་སུ་སྤྱིར་བཏང་འཁོར་ལམ་བརྒྱུད་སྤྱི་ལེ་6ཙམ་སོང་ན་ཆོས་ལུང་མདོ་བརྒྱུད་བྱང་ངོས་ཀྱི་རི་ཁུག་ཏུ་བཙུན་དགོན་དེ་མཇལ་རྒྱུ་ཡོད། དགོན་དེ་ནི་སྤྱི་ལོ་1215ལོར་འབྲི་གུང་སྐྱོབ་པ་འཇིག་རྟེན་མགོན་གྱི་ཐུགས་སྲས་ཆོས་སྐུ་རིན་པོ་ཆེ་ཞུ་བས་ཕྱག་བཏབ་གནང་མཛད། དེའང་སྐྱོབ་པ་རིན་པོ་ཆེས་སློབ་མ་རྣམས་ལ་འདྲ་སྐུ་རེ་གནང་སྟེ་ཁྱེད་ཚོ་མི་རེས་དགོན་རེ་འདེབས་དགོས་གསུངས་པ་ཇི་བཞིན་ཆོས་སྐུ་རིན་པོ་ཆེས་དགོན་དེ་ཉིད་བཏབ་གནང་མཛད། དེ་རྗེས་འབྲི་གུང་གཡུ་སྒྲ་སྤྲུལ་སྐུ་རིམ་བྱོན་གྱིས་ཡང་རི་སྒར་བླ་བྲང་དང་བཅས་སྐྱོང་གནང་མཛད་པས་ཡང་རི་སྒར་གྱི་དགོན་ལག་ཏུ་འགྱུར། སྔོན་འདུ་ཁང་ཀ་བ་བརྒྱད་ཀྱི་ནང་རྟེན་གཙོ་སྐྱོབ་པ་རིན་པོ་ཆེའི་འདྲ་སྐུ་མདའ་ཚད་མ་དང་། ཕག་གྲུའི་འདྲ་སྐུ་གསུང་བྱོན་མ་སོགས་རྟེན་དང་བརྟེན་པར་བཅས་པ་བཞུགས་སུ་གསོལ། བཙུན་མ་བརྒྱ་སྐོར་གྱིས་འབྲི་གུང་བཀའ་བརྒྱུད་ཕྱག་བཞེད་མཛད་པ་ཡིན། </p> <p>ད་ལྟ་གསར་བཞེངས་འདུ་ཁང་ནང་ཚེ་དཔག་མེད་དང་། མཁན་སློབ་ཆོས་གསུམ་ཀུན་མཁྱེན་འཇིགས་མེད་གླིང་པ། ཀློང་ཆེན་རབ་འབྱམས་པ་སོགས་ཀྱི་འདྲ་སྐུ་གསར་བཞེངས་གནང་བ་མཇལ་རྒྱུ་ཡོད།</p>  "}]}