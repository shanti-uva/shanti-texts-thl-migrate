{"meta":{"authors":[],"title":"སྤྱན་ལེགས་བྱམས་ཁང་།","dates":{"created_at":"2010-08-13 17:00:52 UTC","updated_at":"2010-08-13 17:00:52 UTC"}},"nodes":[{"index":0,"parent_index":-1,"body":"  ","title":"སྤྱན་ལེགས་བྱམས་ཁང་།"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"སྤྱན་ལེགས་བྱམས་ཁང་།","index":2,"parent_index":0,"body":" <p>རྒྱལ་སྟོད་ནས་སྤྱི་ལེ་བདུན་ཙན་འཁོར་ལམ་བརྒྱུད་ནུབ་བྱང་མཚམས་སུ་བསྐྱོད་ན་སྤྱན་ལེགས་གྲོང་དབུས་སུ་བྱམས་ཁང་དེ་མཇལ་རྒྱུ་ཡོད། བྱམས་ཁང་དེ་ནི་སྤྱི་ལོའི་དུས་རབས་བཅུ་གཅིག་པར་དབུས་གཙང་གི་མཁས་པ་མི་བཅུའི་གྲས་ཀླུ་མེས་ཚུལ་ཁྲིམས་ཤེས་རབ་ཀྱི་སློབ་མ་འབྲོམ་སྟོན་རྒྱལ་བའི་འབྱུང་གནས་ཀྱི་བླ་མ་ཞང་སྣ་ནམ་རྡོ་རྗེ་དབང་ཕྱུག་མཆོག་<span class=\"milestone page eng \">[page <span class=\"pnum\">181</span>] </span> ནས་ཕྱག་བཏབ་གནང་མཛད། ཞང་སྣ་ནམ་རྡོ་རྗེས་ཉིན་གཅིག་ལ་འཕན་པོའི་བྱམས་པ་སྤུན་གསུམ་བཞེངས་གནང་བ་ལ་རྭག་མ་དང་རྒྱལ་གྱི་བྱམས་པ་ཐོག་སོ་ཉིས་ཐོག་དང་། སྤྱན་ལེགས་བྱམས་པ་ཐོག་སོ་གསུམ་ཐོག་ཅན་བཞེངས་གནང་མཛད། སྤྱན་ལེགས་བྱམས་པ་སྤྲུལ་སྐུའི་ཆ་བྱད་ཡིན་དོན་ནི་རིགས་ལྔ་ཐེངས་གསུམ་ཕུལ་ཀྱང་མ་བཞེས་སྟབས་དེའི་ས་ཡིས་བྱམས་ཁང་དེ་དང་ཉེ་བའི་ལྟད་སྟེང་སྒང་ཞེས་པར་རིགས་ལྔ་ལྷ་ཁང་ཞེས་པ་ཞིག་བཞེངས་གནང་མཛད། སྔོན་གྱི་སྤྱན་ལེགས་བྱམས་པ་ནི་ཐོག་སོ་གསུམ་ཐོག་ཅན། བྱམས་པ་སྤུན་གསུམ་ནང་ནས་བྱམས་པ་འདི་སྤྱན་ལེགས་པས་སྤྱན་ལེགས་བྱམས་པ་ཞེས་དང་། ད་དུང་འཁོར་ཉེ་སྲས་བརྒྱད་དང་། རྩིག་ལྡེབས་སུ་གནས་བརྟན་བཅུ་དྲུག་གི་སྐུ་བརྙན་སོགས་མཇལ་རྒྱུ་ཡོད། སྔོན་རྒྱལ་སྟོད་ཀྱི་ཁོངས་ཡིན།</p> <p>ད་ལྟ་བྱམས་ཁང་ཉམས་གསོ་གནང་བའི་ནང་སྔོན་གྱི་བྱམས་པའི་སྐུ་ཚབ་ཐོག་སོ་གསུམ་ཐོག་ཅན་གསར་བཞེངས་གནང་བ་དང་། རྩིག་ལྡེབས་སུ་སྔོན་གྱི་སྐུ་བརྙན་གྱི་རྗེས་ཤུལ་དང་། ལྡེབས་རིས་རྙིང་མ་སོགས་མཇལ་རྒྱུ་ཡོད།</p> <p>ཡང་བྱམས་ཁང་དེ་ནས་རྐང་ཐང་མར་ཆུ་ཚོད་གཅིག་མ་ཟིན་ཙམ་སོང་ན་རྒྱལ་སྟོད་ཡང་དགོན་རིན་པོ་ཆེའི་རི་ཁྲོད་ཡང་དགོན་རི་ཁྲོད་ཅེས་པ་དང་། གངས་རྒྱ་རི་ཁྲོད། ཐར་པ་གླིང་བཙུན་དགོན། ཉི་མ་དབྲག་དགོན་པ་དང་རི་ཁྲོད་ཀྱི་རྗེས་ཤུལ་སོགས་མཇལ་རྒྱུ་ཡོད།</p>  "}]}