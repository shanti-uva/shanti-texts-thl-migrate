{"meta":{"authors":[],"title":"ཉི་མ་ལྕང་རྭ་བཤད་གྲྭ","dates":{"created_at":"2010-08-13 17:00:55 UTC","updated_at":"2010-08-13 17:00:55 UTC"}},"nodes":[{"index":0,"parent_index":-1,"body":"  ","title":"ཉི་མ་ལྕང་རྭ་བཤད་གྲྭ"},{"title":"མལ་གྲོ་གོང་དཀར་རྫོང་།","index":1,"parent_index":0,"body":" "},{"title":"ཉི་མ་ལྕང་རྭ་བཤད་གྲྭ།","index":2,"parent_index":0,"body":" <p>རྫོང་རྩེ་དགོན་ནས་སྤྱི་ལེ་གཉིས་ཙམ་དང་། འབྲི་གུང་མཐིལ་དང་ཞྭ་ལྷ་ཁང་དུ་འགྲོ་སའི་གསུམ་མདོར་ཉི་མ་ལྕང་རྭ་བཤད་གྲྭའི་ཁང་ཤུལ་ཡོད། སྔོན་ཉི་མ་ལྕང་རྭ་བཤད་གྲྭར་སློབ་མ་གྲངས་བཞི་བཅུ་སྐོར་ཡོད། སློབ་མའི་ཡོང་ཁུངས་ནི་ཡང་རི་སྒར་དང་། འབྲི་གུང་མཐིལ། ཀ་ཚལ་དགོན། རྫོང་རྩེ་དགོན། བེ་མུ་དགོན། མཁལ་རྡིལ་དགོན་སོགས་དང་། གཞན་ཡང་བོད་སྤྱི་དང་འབྲུག་པ་སོགས་ནས་འདུས་ཏེ་གཞུང་ཆེན་ཀ་པོད་དྲུག་གི་བཤད་གྲྭ་དང་། སྙན་སུམ་དག་བཅས་སློབ་ཁྲིད་གནང་བ་ཡིན། དེའང་འདུ་ཁང་ཀ་བ་བཅུ་དྲུག་ནང་བཀའ་ཆོས་གསན་རྗེས་སྐྱོར་སྦྱོང་ཁང་ནང་སླར་ཡང་སྐྱོར་དཔོན་གྱིས་ཁྲིད་སྐྱོར་བསྐྱོན། དེ་ནས་སྤང་དང་ཉི་མ་དྲོ་ས་སོགས་སུ་ཚོ་ཚོ་བྱས་ནས་བགྲོ་གླེང་དང་། སླར་ཡང་དགེ་རྒན་ལ་བཀའ་འདྲི་ཞུས་ཏེ་གཏིང་དཔོག་པར་བྱེད། དེ་ནས་དགོང་དྲོ་སྲོད་འཁོར་སྔ་ཆར་དགེ་སྐུལ་དང་ལག་རྒྱུག་པས་སྐོར་གཡེང་བྱེད། གྲྭ་ཤག་ནང་སོལ་མེ་ལས་ཐབ་མེ་སྤོར་མི་ཆོག་ རུང་ཁང་ནང་མ་བྱན་གཉིས་ཡོད་པས་གསོལ་ཇ་དུས་ཐོག་ཏུ་བཏང་རྗེས་ཁོག་ལྟིར་མེ་ཕོར་འཁྱེར་ཏེ་ཇ་དང་མེ་འདག་འཐེན་དགོས། ཞོགས་པ་ཐོ་རེངས་ནས་བཞུན་མར་སྤར་ཏེ་ཉི་དྲོད་བར་སྐྱོར་སྦྱང་བྱེད་དགོས། དེ་ནས་མཁར་རྔ་བརྡུང་རྗེས་བཀའ་ཆོས་ཚོགས། དེ་ལྟར་ལོ་ལྔ་སློབ་གཉེར་བྱས་ན་ཉི་ལྕང་བཤད་གྲྭ་ཐོན་པ་ཡིན།<span class=\"milestone page eng \">[page <span class=\"pnum\">209</span>] </span> </p>  "}]}