{"meta":{"authors":[],"title":"བ་དགོན་པ།","dates":{"created_at":"2010-08-13 17:00:58 UTC","updated_at":"2010-08-13 17:00:58 UTC"}},"nodes":[{"index":0,"parent_index":-1,"body":"  ","title":"བ་དགོན་པ།"},{"title":"སྟག་རྩེ་རྫོང་།","index":1,"parent_index":0,"body":" "},{"title":"བ་དགོན་པ།","index":2,"parent_index":0,"body":" <p>བ་དགོན་པ་ནི། ཕམ་མོ་དགོན་ནས་སྤྱི་ལེ་བཅུ་གཉིས་ཙམ་སོང་ན་ཆུང་ཞེས་པའི་གྲོང་གི་དབུས་སུ་དགོན་དེ་མཇལ་རྒྱུ་ཡོད། ཆུང་ཞེས་པ་ནི། སྒྲུབ་ཐོབ་ཀུན་དགའ་རྒྱལ་མཚན་གསལ་ནང་ཞེས་པར་སྒྲུབ་པ་བསྐྱོན་ནས་བཞུགས་སྐབས་ལུང་པ་འདི་ཆུང་སོང་ཞེས་གསུངས་པས་ཆུང་ཞེས་པ་དེ་ལྟར་བྱུང་། དགོན་དེ་ནི་ཐོག་མར་མཉམ་མེད་ཁྲོམ་གཞེརར་བ་ཆེན་པོས་ཕྱག་བཏབ་གནང་མཛད་པའི་འབྲི་གུང་བཀའ་བརྒྱུད་ཕྱག་བཞེད་མཛད་པ་ལ་དེ་རྗེས་རིམ་བཞིན་ཉམས་དམས་སུ་སོང་། དེ་ནས་མཁས་གྲུབ་བསྟན་པ་དར་རྒྱས་ཀྱིས་ཉམས་གསོ་དང་འབྲེལ་རི་བོ་དགེ་ལྡན་པ་ཕྱག་བཞེད་གནང་སྟེ་དགེ་འདུན་ཞལ་གྲངས་བདུན་བཅུ་དོན་གཉིས་བར་འཕེལ། ཕྱིས་སུ་དགེ་བཤེས་གོ་བོ་དོན་ལྡན་གྱིས་དབེན་ས་སྙན་རྒྱུད་ཀྱི་གཅོད་ཀྱང་གནས་དེར་གསུངས། སྔོན་འདུ་ཁང་ཀ་བ་ཉི་ཤུའི་གཙང་ཁང་སྦུག་མའི་ནང་སྨན་འདམ་གྱི་རྒྱལ་བ་བྱམས་པའི་སྐུ་བརྙན་ཐོག་སོ་ཉིས་ཐོག་ཅན་དང་། གཡོན་དུ་རྗེ་ཙོང་ཁ་པའི་སྐུ་བརྙན་མི་ཚད་ཙམ་དེའི་ཞོགས་གཡས་སུ་དཔོན་པོ་མི་དབང་གི་འཁྲུངས་རྟགས་ཞེས་སྨན་འདམ་གྱི་བྱམས་པ་མེ་བཞེས་མ་ཞུ་བ། འདུ་ཁང་ནང་རྒྱ་གར་ཤར་ལིའི་མཆོད་རྟེན་གདུང་རྟེན་བཀྲ་ཤིས་འོད་མེར་ཞེས་མཐའ་བཞིར་ལུང་བཞི་ཡོད་པ་ཐོག་ཚད་མ། སྤྱན་རས་གཟིགས་ཕྱག་སྟོང་སྤྱན་སྟོང་སོགས་སྐུ་བརྙན་ཇི་སྙེད་བཞུགས་སུ་གསོལ་ཡོད། ལོ་ལྟར་བོད་ཟླ་4ཚེས་24.25སོ་སོར་ཡིད་དམ་རྩ་རྒྱུད་ཀྱི་སྒོ་ནས་འཆམ་ཉིན་གཉིས་བསྐྱོན་པ་ནི་གཙོ་བོ་འཇིགས་བྱེད་ལྷ་བཅུ་གསུམ་དང་ཡུལ་ལྷ་གཞིས་བདག་སོགས་འཆམ་སྣ་ཉེར་གཅིག་ཙམ་གྱི་གར་འཆམ་གནང་སྲོལ་ཡོད།<\/p> <p>ད་ལྟ་གསར་བཞེངས་འདུ་ཁང་ཀ་བ་བཅུ་དྲུག་ནང་རྟེན་གཙོ་མཁའ་སྤྱོད་<span class=\"milestone page eng \">[page <span class=\"pnum\">247<\/span>] <\/span>མ་དང་། སྤྱན་རས་གཟིགས་ཕྱག་བཞི་པ། རྒྱལ་བའི་བཀའ་འགྱུར་རིན་པོ་ཆེ་སོགས་མཇལ་རྒྱུ་ཡོད།<\/p>  "}]}