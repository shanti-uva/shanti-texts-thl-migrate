{
 "nodes": [
  {
   "body": "", 
   "index": 0, 
   "parent_index": -1, 
   "title": "ཆོས་སྡེ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "ལྷོ་བྲག་རྫོང་།"
  }, 
  {
   "body": "<p>མཚན་གཞན་ལ་“རྡོ་རྙིང་གླིང་ངམ། རྡོ་གླིང་གྲྭ་ཚང་”ཞེས་ཞུ། སྲས་མཁར་དགུ་ཐོག་ནས་འཁོར་ལམ་བརྒྱུད་སྤྱི་ལེ་བདུན་ཅུ་ཙམ་སོང་ན་ད་ལྟའི་ལྷོ་བྲག་རྫོང་གནས་ཡུལ་དུ་འབྱོར། རྫོང་གི་ལྷོ་ངོས་ཀྱི་རི་སྟེང་སྟེ་སྔོན་གྱི་དུ་བ་རྫོང་ཤུལ་དང་ཉེ་བའི་རི་གླང་ཆེན་འདྲ་བའི་མགོ་སྟེང་དུ་དགོན་དེ་མཇལ་རྒྱུ་ཡོད། ཐོག་མར་ད་ལྟའི་དགོན་གནས་དེར་བཀའ་བརྒྱུད་<span class=\"milestone page eng \">[page <span class=\"pnum\">135</span>] </span>པའི་དགོན་ཆུང་ཞིག་ཡོད་སྐད་ལ། དེ་རྗེས་རྒྱལ་མཆོག་ལྔ་པའི་དུས་ད་ལྟའི་དགེ་ལུགས་པའི་དགོན་དེ་ཕྱག་བཏབ་གནང་མཛད། དགོན་དེ་གཞུང་དགོན་ཡིན་པ་ལ་དགའ་ལྡན་བྱང་རྩེའི་ཁོངས་ཡིན་སྟབས་མཁན་པོའང་བྱང་རྩེ་གྲྭ་ཚང་ནས་གཏོང་གནང་མཛད་ཀྱི་ཡོད། དགེ་འདུན་ཞལ་གྲངས་བརྒྱ་ལྷག་ཙམ་ཡོད་གསུངས། སྔོན་དགོན་དེར་འདུ་ཁང་ཀ་བ་བཞི་བཅུའི་གཙང་ཁང་ནང་སྨན་འདམ་གྱི་དུས་གསུམ་སངས་རྒྱས་ཐོག་བརྩེག་གཉིས་ལྡན་དང་དེ་འབྲེལ་ཉེ་སྲས་བརྒྱད། འདུ་ཁང་ནང་རྗེ་ཡབ་སྲས་གསུམ་དང་། རྒྱལ་མཆོག་ལྔ་པ། བདེ་གཤེགས་མཆོད་རྟེན་བརྒྱད། ལྷག་པར་དུ་ནང་རྟེན་བཅུ་གསུམ་ཞེས་སྔོན་ཞྭ་ལུའི་བླ་མ་རྐྱང་འཁྲུངས་མ་ཞེས་པ་གནས་དེར་ཕེབས་ནས་བཅུད་ལེན་གནང་སྟེ་ཡུན་རིང་བཞུགས་པ་དང་། སྐུ་གཤེགས་རྗེས་བཞུ་འབུལ་ཞུས་པར་སྐུ་རུས་མ་འཚིག་པ་དང་། སྐུ་སྐེད་ཀྱི་ཚིགས་སྟེང་སྤྱན་རས་གཟིགས་སོགས་ལྷ་བཅུ་གསུམ་གྱི་རང་བྱོན་ཤིན་ཏུ་གསལ་བ་རྒྱུན་དུ་རིང་སྲེལ་ཕེབས་པ་སོགས་སྐུ་གསུང་ཐུགས་རྟེན་ཇི་སྙེད་ཅིག་བཞུགས་སུ་གསོལ་ཡོད།</p><p>ད་ལྟ་གསར་བཞེངས་འདུ་ཁང་ཀ་བ་བཅུ་གཉིས་ཀྱི་གཙང་ཁང་ནང་རྗེ་ཡབ་སྲས་གསུམ་དང་། མགོན་ཁང་ནང་སྲུང་མ་དམར་ནག་གཉིས་དང་། ཙིའུ་དམར་པོ། འདུ་ཁང་ནང་ཐུབ་པའི་སྐུ་བརྙན་སོགས་སྔོན་གྱི་སྐུ་འདྲའི་སྐུ་ཚབ་ཏུ་འཇིམ་སྐུ་མང་པོ་གསར་བཞེངས་གནང་བ་སོགས་མཇལ་རྒྱུ་ཡོད། </p>", 
   "index": 2, 
   "parent_index": 1, 
   "title": "ཆོས་སྡེ་དགོན།"
  }
 ], 
 "meta": {
  "date": "2010-08-14 12:30:07 UTC", 
  "domain": "places", 
  "kid": "16885", 
  "authors": [], 
  "title": "ཆོས་སྡེ་དགོན།"
 }
}