{"meta":{"domain":"places","kid":"16937","authors":[],"title":"མ་ར་དགོན།","dates":{"created_at":"2010-08-13 17:00:56 UTC","updated_at":"2010-08-13 17:00:56 UTC"}},"nodes":[{"index":0,"parent_index":-1,"body":"  ","title":"མ་ར་དགོན།"},{"title":"མལ་གྲོ་གོང་དཀར་རྫོང་།","index":1,"parent_index":0,"body":" "},{"title":"མ་ར་དགོན།","index":2,"parent_index":0,"body":" <p>མཚན་རྒྱས་པར་མ་ར་བྱ་ཡུལ་ཐུབ་བསྟན་རྣམ་རྒྱལ་གླིང་ཞེས་ཞུ། ཆོས་ལུང་མདོ་ནས་སྤྱིར་བཏང་འཁོར་ལམ་བརྒྱུད་སྤྱི་ལེ་2ཙམ་<span class=\"milestone page eng \">[page <span class=\"pnum\">216</span>] </span>སོང་ན་དགོན་དེར་སླེབས་ཀྱི་རེད། དགོན་དེ་ནི་དགེ་བཤེས་བྱ་ཡུལ་པས་ཕྱག་བཏབ་གནང་མཛད་སྟབས་རྗེས་སུ་བྱ་ཡུལ་པའི་རྣམ་སྤྲུལ་གླིང་རིན་པོ་ཆེའི་མ་དགོན་དུ་གྱུར། དགོན་དེ་ནི་སྔོན་ཉམས་གསོ་གནང་གཏན་འཁེལ་ཡང་མ་འགྲུབ་པ་ནི་འདུ་ཁང་ནང་ཀླུ་མེ་ལོང་གདོང་ཅན་གྱི་ཀླུ་ཁང་ཞིག་ཡོད་པས་ཡིན། ཀླུ་གཞན་རྣམས་དམ་འདོག་གནང་ཡང་ཀླུ་མེ་ལོང་གདོང་ཅན་གྱིས་ང་མི་ཕུད་པར་ཞུས་ཏེ་དགེ་བསྙེན་གྱི་སྡོམ་པ་ཞུས་ཏེ་བསྟན་པར་སྲུང་རྒྱུར་མཁས་བླངས། ད་ལྟའང་འདུ་ཁང་ནང་ཀླུ་མེ་ལོང་གདོང་ཅན་གྱི་ཀླུ་ཁང་ཡང་ཡོད། སྔོན་དགེ་ལྡན་གླིང་། ཐུབ་བསྟན་གླིང་། རྣམ་རྒྱལ་གླིང་སོགས་གླིང་གསུམ་ཡོད་པ་ལ་དགེ་འདུན་བཞི་སྟོང་བར་འཕེལ་ཞེས་གསུངས། </p> <p>ད་ལྟ་སྔོན་གྱི་འདུ་ཁང་ཉམས་གསོ་གནང་བའི་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད།</p>  "}]}