{
 "nodes": [
  {
   "body": "", 
   "index": 0, 
   "parent_index": -1, 
   "title": "མདོ་མཁར་ཆོས་སྡེ།"
  }, 
  {
   "body": "", 
   "index": 1, 
   "parent_index": 0, 
   "title": "ཆུ་གསུམ་རྫོང་།"
  }, 
  {
   "body": "<p>ཆུ་གསུམ་རྫོང་ནས་བྱང་ངོས་སུ་སྤྱི་ལེ་ལྔ་ཙམ་སོང་ན་གཟེ་མཁར་གྲོང་དབུས་སུ་དགོན་དེ་མཇལ་རྒྱུ་ཡོད། གཟེ་མཁར་ཞེས་པ་ནི་དེ་ཁུལ་གྱི་རི་རྟའི་དབྱིབས་འདྲ་བ་ལ་གྲོང་དེ་གཟེ་སྟེང་དུ་ཆགས་པས་གཟེ་མཁར་ཞེས་ཟེར། དགོན་དེ་ནི་ཐོག་མར་མདོ་མཁར་རིན་པོ་ཆེ་སྟེ་གནུབས་སྟོན་ཤེས་རབ་གྲགས་པ་ཞུ་བ་བཀའ་གདམས་པའི་བླ་མ་ཞིག་གིས་ཕྱག་བཏབ་གནང་མཛད། དེ་རྗེས་རྒྱལ་མཆོག་ལྔ་པའི་དུས་དགེ་ལུགས་པར་འགྱུར་ཞེས་གསུངས། གཙོ་བོ་གསང་འདུས་དང་འཇིགས་བྱེད་སོགས་སྔགས་ཆོག་ཕྱག་བཞེས་གནང་བའི་དགེ་འདུན་ཞལ་གྲངས་བཞི་བཅུ་ཙམ་ཡོད།སྔོན་དགོན་དེར་སྨན་འདམ་གྱི་དུས་གསུམ་སངས་རྒྱས་ཐོག་བརྩེག་གཉིས་ལྡན་དང་མདོ་མཁར་མཁན་རིན་པོ་ཆེའི་སྐུ་དམར་གདུང་བཞུགས་པའི་འཇིམ་གྱི་གདུང་རྟེན་ཐོག་བརྩེག་གཅིག་ལྷག གསེར་ཟངས་ཀྱི་ཕྱག་སྟོང་སྤྱན་སྟོང་བྱིས་པ་ལོ་བརྒྱད་ཙམ་བཅས་མཇལ་རྒྱུ་ཡོད།</p>
<p>ད་ལྟ་གསར་བཞེངས་འདུ་ཁང་ནང་དུས་གསུམ་སངས་རྒྱས་ཀྱི་འཇིམ་སྐུ་ཐོག་བརྩེག་གཅིག་ལྡན་དང་། ཐུགས་ཀར་སྔོན་གྱི་རྗེ་ཙོང་ཁ་པའི་སྐུ་བྱིན་ཅན་བཞུགས་པའི་རྗེ་ཡབ་སྲས། གཞན་ཡང་ཚེ་ལྷ་རྣམ་གསུམ་སོགས་གསར་བཞེངས་གནང་བ་མཇལ་རྒྱུ་ཡོད།</p>
<p>ཡང་དེ་ནས་བྱང་ངོས་སུ་རྐང་ཐང་མར་ཆུ་ཚོད་གསུམ་ཙམ་ཕྱིན་ན་ནོར་བུ་<span class=\"milestone page eng \">[page <span class=\"pnum\">84</span>] </span>སའི་རི་རྒྱབ་ཏུ་གཏེར་དགོན་པ་ཞེས་དགེ་ལུགས་པའི་དགོན་པ་ཞིག་དང་། དེ་དང་ཉེ་བར་དགའ་ལྡན་ཆོས་སྟེང་ཞེས་པ་དགེ་ལུགས་པའི་དགོན་ཞིག་གི་རྗེས་ཤུལ་ཡང་མཇལ་རྒྱུ་ཡོད།</p>
", 
   "index": 2, 
   "parent_index": 1, 
   "title": "མདོ་མཁར་ཆོས་སྡེ།"
  }
 ], 
 "meta": {
  "authors": [], 
  "domain": "places", 
  "kid": "22378", 
  "dates": [], 
  "title": "མདོ་མཁར་ཆོས་སྡེ།"
 }
}