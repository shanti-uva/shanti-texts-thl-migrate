{
 "nodes": [
  {
   "body": "", 
   "index": 0, 
   "parent_index": -1, 
   "title": "ཡང་རི་སྒར།"
  }, 
  {
   "body": "", 
   "index": 1, 
   "parent_index": 0, 
   "title": "མལ་གྲོ་གོང་དཀར་རྫོང་།"
  }, 
  {
   "body": "<p>མཚན་རྒྱས་པར་ཡང་སྒར་དགོན་ཐུབ་བསྟན་སྡེ་བཞི་རབ་རྒྱས་གླིང་ཞེས་ཞུ། ཉི་མ་ལྕང་རྭ་ནས་སྤྱི་ལེ་10ཙམ་འབྲི་གུང་ནང་སོང་ན་དགོན་དེར་སླེབས་ཀྱི་རེད། དགོན་དེ་ནི་ཐོག་མར་འབྲི་གུང་གདན་རབས་བཅུ་བདུན་པ་རྒྱལ་དབང་རིན་ཆེན་ཕུན་ཚོགས་ཀྱིས་ཕྱག་བཏབ་གནང་མཛད། ཐོག་མར་གནས་དེར་དགའ་ཚལ་སྤྲོ་ལུང་ཞེས་གཞིས་ཀ་ཞིག་ཡོད་པ་དེ་རྗེས་སུ་དགོན་དུ་བསྒྱུར། ཡང་རི་སྒར་ཞེས་པ་ནི། དང་ཐོག་འབྲི་གུང་མཐིལ་ཡང་རི་སྒར་ཞེས་པའི་མཚམས་སྦྱོར་ཁང་ཞིག་ཡོད་པ་རྗེས་སུ་གནས་དེར་སྤོས་པས་མཚན་དེ་ལྟར་ཐོགས། སྒར་ཞེས་པ་ནི། གནས་ངེས་མེད་དུ་སྒར་བཏབ་ནས་ཕེབས་པས་ཡིན། སྔོན་མགོན་དེར་ཨ་ཕྱིའི་དཀོར་མཛོད་ཀ་བ་བཅུ་གཉིས་དང་། ལྷ་ཆེན་ཁང་ཀ་བ་བཞི། གདན་རབས་ཁང་ཀ་བ་དྲུག དངུལ་གདུང་ཁང་ཀ་བ་བརྒྱད། ཁྱབ་འཇུག་ཁང་ཀ་བ་ཉེར་བཞི། འདུ་ཁང་ཀ་བ་ཞེ་བརྒྱད་བཅས་ཐོག་སོ་ལྔ་ཐོག་དང་། ཕོ་བྲང་རྒྱ་ཁྱོན་ཀ་བ་ཉི་བརྒྱ་དྲུག་བཅུ་ཙམ་ཡོད་གསུངས། རྟེན་གཙོར་ཐུབ་དབང་ཁམས་གསུམ་གཟིལ་གནོན་ནི་འབྲི་གུང་མཐིལ་ཇུན་གར་དུས་གཏོར་བཤིག་སོང་སྐབས་ཆུ་ལ་བསྐྱུར་བ་རྗེས་སུ་གནས་དེར་བཞུགས་པས་མཚན་ལའང་ཐུབ་པ་ཆུ་གདན་མ་ཞེས་ཞུ། སྔོན་དགོན་དེར་དགེ་འདུན་བརྒྱ་དང་ལྔ་བཅུ་སྐོར་གྱིས་འབྲི་གུང་བཀའ་བརྒྱུད་ཕྱག་བཞེད་ཀྱིས། བོད་ཟླ་བཞི་པའི་ནང་ཆོས་སྲུང་སྐོར་གྱི་གར་འཆམ་སོགས་གནང་སྲོལ་ཡོད།</p><p>ད་ལྟ་སྔོན་གྱི་ཡང་རི་སྒར་དགོན་ཤུལ་དུ་གསར་བཞེངས་གནང་བའི་འདུ་ཁང་ཀ་བ་བཅུ་གཉིས་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "ཡང་རི་སྒར།"
  }
 ], 
 "meta": {
  "date": "2010-08-13 17:00:55 UTC", 
  "domain": "places", 
  "kid": "16932", 
  "authors": [], 
  "title": "ཡང་རི་སྒར།"
 }
}