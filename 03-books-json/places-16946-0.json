{
 "nodes": [
  {
   "body": "", 
   "index": 0, 
   "parent_index": -1, 
   "title": "འཆད་ཀ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "མལ་གྲོ་གོང་དཀར་རྫོང་།"
  }, 
  {
   "body": "<p>འཆད་ཀ་དགོན་ནི། བྲག་ལོག་ཟམ་པ་ནས་སྤྱིར་བཏང་འཁོར་ལམ་བརྒྱུད་སྤྱི་ལེ་ལྔ་ཙམ་སོང་ན་ཁྲིད་ལྷ་གྲོང་གི་ལྟག་ཏུ་དགོན་དེ་མཇལ་རྒྱུ་ཡོད། དགོན་དེ་ནི་བཀའ་གདམས་པའི་དགེ་བཤེས་འཆད་ཀ་བས་ཕྱག་བཏབ་གནང་མཛད། དགེ་བཤེས་འཆད་ཀ་བ་ནི། བླ་མ་ལྔ་བཅུ་པའི་ནང་གི་དགེ་བཤེས་ཨང་གཉིས་པ་དེ་ཡིན། སྔོན་དགོན་དེ་གསང་ཕུ་བླ་བཅུའི་ཁོངས་རྣམ་རྒྱལ་སེར་ཁང་གི་ཁོངས་ཡིན། ད་ལྟ་དགེ་ལྡན་ཕྱག་བཞེད་གནང་བ་རེད། སྔོན་དགེ་འདུན་བདུན་བཅུ་སྐོར་ཡོད། ད་ལྟ་སྔོན་གྱི་འདུ་ཁང་ཀ་བ་གཉིས་ལྡན་གྱི་གྱང་གོག་སྟེང་གསར་བཞེངས་གནང་བའི་ནང་དགེ་བཤེས་འཆད་ཀ་བའི་འཇིམ་གྱི་གདུང་རྟེན་གསར་བཞེངས་གནང་བ་སོགས་མཇལ་རྒྱུ་ཡོད། ཡང་དགོན་དེའི་མདུན་རིར་བྲག་ལ་ཁུང་ཞིག་ཡོད་པ་དེ་ནི། རིན་ཆེན་གླིང་གི་སྲུང་མ་མལ་གྲོ་བློན་བཙན་གྱིས་དགོན་དེར་སེར་བ་ཕབ་ནས་ཆུས་ཁྱེར་ལ་ཉེ་བར་དགོན་དེའི་སྲུང་མ་མགར་ནག་ཅེས་པས་ཁྱུང་ལ་སྤྲུལ་ནས་མདའ་རྒྱབ་པས་དགོན་དེའི་ཤར་ལྷོའི་མཚམས་ཀྱི་བྲག་ལ་ཁུང་ཕུག་པའི་རྗེས་ཤུལ་དང་གཤོག་པ་གཉིས་ཀྱིས་ཆུ་བཀག་སྟེ་དགོན་དེ་སྐྱབས་པའི་རྗེས་ཤུལ་རྒྱབ་རིར་གསལ་བ་མཇལ་རྒྱུ་ཡོད། </p>
", 
   "index": 2, 
   "parent_index": 1, 
   "title": "འཆད་ཀ་དགོན།"
  }
 ], 
 "meta": {
  "authors": [], 
  "domain": "places", 
  "kid": "16946", 
  "dates": [], 
  "title": "འཆད་ཀ་དགོན།"
 }
}