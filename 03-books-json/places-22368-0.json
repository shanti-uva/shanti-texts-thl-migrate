{
 "nodes": [
  {
   "body": "", 
   "index": 0, 
   "parent_index": -1, 
   "title": "ལམ་རིམ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "འཕྱོངས་རྒྱས་རྫོང་།"
  }, 
  {
   "body": "<p>མཚན་རྒྱས་པར་“ལམ་རིམ་སྐལ་བཟང་དགའ་ཚལ་ཐེག་པ་ཆེན་པོ་”ཞེས་ཞུ། འཕྱོངས་རྒྱས་རྫོང་ནས་སྤྱི་ལེ་བཅུ་བདུན་ཙམ་འཁོར་ལམ་བརྒྱུད་མར་ཡོང་དུས་སྦས་སྣེ་ཞེས་པའི་གྲོང་ནས་ནུབ་ངོས་སུ་སྤྱི་ལེ་<span class=\"milestone page eng \">[page <span class=\"pnum\">71</span>] </span>བཞི་ཙམ་འཁོར་ལམ་སྤྱིར་བཏང་བ་བརྒྱུད་ཕྱིན་ན་ལམ་རིམ་གྲོང་དབུས་སུ་དགོན་དེ་མཇལ་ཐུབ། ཐོག་མར་དགོན་དེ་ཡུལ་དེའི་ཕུ་རུ་བར་སྣང་ཞེས་པར་སྡེ་པ་འཕྱོས་པ་ཆོས་རྒྱལ་པས་སྦྱིན་བདག་བྱས་ཏེ་ཐར་མ་ཆོས་མཛད་རྒྱུད་པ་ཚུལ་བཟང་པར་གྲགས་པས་བཏབ། རྗེ་ཙོང་ཁ་པའི་དངོས་སློབ་གཞོན་ནུ་སངས་རྒྱས་ཀྱིས་ལམ་རིམ་གསུངས་པས་དགོན་མིང་དུ་ལམ་རིམ་ཞེས་ཆགས། དེ་རྗེས་དགོན་དེར་མེ་སྐྱོན་བྱུང་རྗེས་རྭ་སྒྲེང་མཁན་ཐོག་ལྔ་པ་བློ་གྲོས་ཕུན་ཚོགས་ཞུ་བས་ད་ལྟའི་དགོན་པ་ཆགས་ཡུལ་དེར་གནས་སྤོས་གནང་། སེ་ར་སྔགས་པ་གྲྭ་ཚང་དང་ཕྱག་བཞེས་མཚུངས། དགེ་འདུན་ཞལ་གྲངས་བརྒྱ་དང་བཅུ་མེད་ལྔ་ཙམ་བར་འཕེལ། སྔོན་འདུ་ཁང་ཀ་བ་སུམ་ཅུ་དང་། གཙང་ཁང་ཀ་བ་དྲུག་བཅས་ཀྱི་ནང་རྟེན་གཙོ་སྨན་འདམ་གྱི་རྒྱལ་བ་བྱམས་པ་ཐོག་བརྩེག་གཉིས་ལྡན་དང་། གཡས་གཡོན་དུ་དུས་གསུམ་སངས་རྒྱས། སྨན་བླ་བདེ་གཤེགས་བརྒྱད། གཞན་ཡང་མཁན་ཆེན་བློ་གྲོས་ཕུན་ཚོགས་ཀྱི་ཡུམ་གྱི་དབུ་ཐོད་ནང་འཇམ་དབྱངས་ཀྱི་རང་བྱོན་གསལ་བ་ཞིག་དང་། རྗེ་བཀྲ་ཤིས་དུ་ཁ་མ་བཞུགས་པའི་རྗེ་ཡབ་སྲས་གསུམ་སོགས་མཇལ་རྒྱུ་ཡོད།</p><p>ད་ལྟ་གསར་བཞེངས་འདུ་ཁང་ནང་གཙོ་བོ་རྒྱལ་བ་བྱམས་པ་སྔོན་གྱི་སྐུ་ཚད་དེ་ལྷག་དང་། གཡས་སུ་ཇོ་བོ་རྗེ། གཡོན་དུ་རྗེ་རིན་པོ་ཆེ། སྨན་བླའི་ལྷ་ཁང་ནང་གུ་རུའི་སྐུ། གཞན་ཡང་བདེ་གསང་འཇིགས་གསུམ་སོགས་གསར་བཞེངས་གནང་བ་མཇལ་རྒྱུ་ཡོད།</p><p>དགོན་དེ་ནས་ཕུ་རུ་སྤྱི་ལེ་གཉིས་ཙམ་གྱི་ས་ལ་སྡེ་ཆེན་ཞེས་པར་“བཀྲ་ཤིས་བདེ་ཆེན་”ཞེས་རྒྱལ་བ་དགེ་འདུན་རྒྱ་མཚོ་སྐུ་མཚམས་སུ་བཞུགས་མྱོང་བ་ཞིག་དང་། དེའི་ཁ་སྤྲོད་དུ་ཕ་དམ་པ་སངས་རྒྱས་ཀྱི་རི་ཁྲོད། དགོན་དེའི་གཤམ་དུ་བཀའ་བརྒྱུད་པའི་ཇོ་དགོན་ཞིག་གི་རྗེས་ཤུལ་སོགས་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "ལམ་རིམ་དགོན།"
  }
 ], 
 "meta": {
  "date": "2010-08-14 12:30:03 UTC", 
  "domain": "places", 
  "kid": "22368", 
  "authors": [], 
  "title": "ལམ་རིམ་དགོན།"
 }
}