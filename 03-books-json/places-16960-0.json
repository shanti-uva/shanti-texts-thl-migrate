{"meta":{"domain":"places","kid":"16960","authors":[],"title":"ཁྱུང་ཚང་དགོན།","dates":{"created_at":"2010-08-13 17:00:58 UTC","updated_at":"2010-08-13 17:00:58 UTC"}},"nodes":[{"index":0,"parent_index":-1,"body":"  ","title":"ཁྱུང་ཚང་དགོན།"},{"title":"སྟག་རྩེ་རྫོང་།","index":1,"parent_index":0,"body":" "},{"title":"ཁྱུང་ཚང་དགོན།","index":2,"parent_index":0,"body":" <p>ཁྱུང་ཚང་དགོན་ནི། ཐང་དཀར་ནས་སྤྱི་ལེ་བཅུ་གཉིས་ཙམ་སྤྱིར་བཏང་འཁོར་ལམ་བརྒྱུད་སོང་ན་གསེར་ཁང་སྐོར་ཞེས་པའི་གྲོང་གི་སྟེང་དུ་བཙུན་དགོན་དེ་མཇལ་རྒྱུ་ཡོད། དགོན་དེ་ནི་ཐོག་མར་འབྲོམ་སྟོན་པའི་ཐུགས་སྲས་ཁྱུང་ཚང་ཡེ་ཤེས་བླ་མ་ཞུ་བ་དེས་རི་བོ་ཞོག་ལྷ་ཕྱུག་པོ་ཞེས་པ་དང་འབྲེལ་བའི་གནས་རི་གཡའ་བཟང་གི་སྐེད་སྐབས་མཚམས་སུ་དམ་ཅན་བྲག་ཕུག་ཅེས་པ་དེར་དགོན་ཞིག་ཕྱག་བཏབ་གནང་མཛད་པ་དེའི་ནང་དམ་ཅན་གྱི་ཞལ་འབག་ཀྱང་མཇལ་རྒྱུ་ཡོད། དེ་རྗེས་ལོ་སེམས་པ་སྐུ་ཕྲེང་དྲུག་པ་གྲགས་པ་རྣམ་རྒྱལ་གྱིས་ད་ལྟའི་གནས་དེར་གཏོར་བཅོས་ཐིག་ལེན་གནང་སྟེ་རྒྱབ་རྩིག་པ་དང་མདུན་གླང་ཤག་གི་རྭ་བ་བསྐོངས་ཤིང་གླང་མས་རྭ་བ་བསྐོང་བ་གཡབས་བཞི་དང་ཤག་འཁོར་བཅུ་དྲུག་ཙམ་དང་། དེ་བཞིན་ནང་དུ་རྟེན་དང་བརྟེན་པ་བཅས་བཞེངས་གནང་མཛད། དེ་རྗེས་རྒྱལ་བ་སྐུ་ཕྲེང་བདུན་པའི་སྐབས་དགོན་དེར་མེ་སྐྱོན་ཆེན་པོ་བྱུང་བ་སླར་ཡང་ཉམས་གསོ་དང་འབྲེལ་ཆོག་ག་ཕྱག་ལེན། སྒྲིག་ལམ་བཅའ་ཡིག་སོགས་གནང་བ་དང་འབྲེལ་བཙུན་མ་གྲངས་ལྔ་བཅུ་ང་ལྔ་བར་འཕེལ། རྒྱལ་བའི་ཡུམ་དང་སྲིང་མོའང་གནས་དེར་ཆོས་བཞུགས་གནང་བ་ཡིན། དགོན་དེའི་མཁན་པོ་ནི་སྔར་བཞིན་ལོ་དགོན་པ་ནས་གཏོངགནང་མཛད། རྡོ་རིང་པཎྚི་ཏའང་གནས་དེར་འཁྲུངས། སྔོན་འདུ་ཁང་ཀ་བ་བཞིའི་ནང་རྟེན་གཙོ་སྤྱན་རས་གཟིགས་ཕྱག་སྟོང་སྤྱན་སྟོང་དང་། སྒྲོལ་མ་ཉེར་གཅིག དམ་ཅན་མགར་ནག་སོགས་བཞུགས་སུ་གསོལ་ཡོད།</p> <p>ད་ལྟ་གསར་བཞེངས་གནང་བའི་འདུ་ཁང་ཀ་བ་དྲུག་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་མཇལ་རྒྱུ་ཡོད། <span class=\"milestone page eng \">[page <span class=\"pnum\">248</span>] </span> </p>  "}]}