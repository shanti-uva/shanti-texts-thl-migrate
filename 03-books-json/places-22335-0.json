{"meta":{"authors":[],"title":"བྱ་ས་ལྷ་ཁང་།","dates":{"created_at":"2010-08-14 12:30:01 UTC","updated_at":"2010-08-14 12:30:01 UTC"}},"nodes":[{"index":0,"parent_index":-1,"body":"  ","title":"བྱ་ས་ལྷ་ཁང་།"},{"title":"སྣེ་གདོང་རྫོང་།","index":1,"parent_index":0,"body":" "},{"title":"བྱ་ས་ལྷ་ཁང་།","index":2,"parent_index":0,"body":" <p>མཚན་རྒྱས་པར་“བྱ་ས་གསེར་གྱི་ལྷ་ཁང་”ཞེས་ཞུ། ཡར་ཀླུངས་གནས་གསུམ་གྱི་ནང་ཚན་ཞིག་ཡིན། རྣམ་སྲས་གླིང་ནས་སྣུམ་ནག་འཁོར་ལམ་བརྒྱུད་ཤར་དུ་སྤྱི་ལེ་ཉི་ཤུ་རྩ་ལྔ་ཙམ་སོང་ན་ལྷོ་ཁ་ཀྲོན་ཆུས་ཀྱི་ལྟེ་གནས་ཀྱི་སྣེ་ཟིན་མཚམས་ལམ་སྟེང་དུ་ལྷ་ཁང་དེ་ཡོད། “བྱ་ས་”ཞེས་པ་ནི་ལོ་ལྟར་བོད་དུ་ཁུ་བྱུག་ཐོག་མར་ཕེབས་ས་དེ་ཡིན་པས་བྱ་ས་ཞེས་ཟེར། སྔོན་སྡེ་པ་གཞུང་ནས་ལོ་ལྟར་དྲུང་སྐྱ་སེར་གཉིས་བཏང་ནས་བོད་ཟླ་3ཚེས་15ཉིན་གནས་དེར་སྦྱར་སྡོང་ཆེན་པོ་ཞིག་ཡོད་པའི་འོག་ཏུ་ཕྱེ་མར་སོགས་སྒྲིག་གཤོམ་གནང་<span class=\"milestone page eng \">[page <span class=\"pnum\">41</span>] </span>སྐབས་བྱ་ཐམས་ཅད་ས་ལ་བབས། དེ་ནས་ཁུ་བྱུག་གིས་ཕྱེ་མར་མཆོད་པ་སོགས་གནང་གི་ཡོད། ལྷ་ཁང་དེ་ནི་ཆོས་རྒྱལ་མངའ་བདག་ཁྲི་རལ་གྱིས་བཞེངས་གནང་ཟེར་ཡང་ལ་ལས་ཆོས་རྒྱལ་དཔལ་འཁོར་བཙན་ཡིན་ཞེས་ཞུ། སྔོན་ལྷ་ཁང་ཐོག་སོ་གསུམ་ལྡན་ནང་སྐུ་རྒྱུ་ལི་ལས་གྲུབ་པའི་སངས་རྒྱས་རྣམ་པར་སྣང་མཛད་ཐོག་སོ་གཉིས་ལྡན་ཅན་དང་། ཐུབ་དབང་གསུང་འབྱོན་མ་སོགས་མཇལ་རྒྱུ་ཡོད།</p> <p>ད་ལྟ་གསར་བཞེངས་ལྷ་ཁང་ཆུང་ངུའི་ནང་མཁན་སློབ་ཆོས་གསུམ་གྱི་འཇིམ་སྐུ་གསར་བཞེངས་གནང་བ་དང་། སྔོན་གྱི་རྣམ་སྣང་གི་ཕྱག་མཛུབ་གཅིག་སོགས་མཇལ་རྒྱུ་ཡོད།</p>  "}]}