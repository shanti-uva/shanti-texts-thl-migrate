{"meta":{"authors":[],"title":"ལྷ་ཁང་།","dates":{"created_at":"2010-08-14 12:30:07 UTC","updated_at":"2010-08-14 12:30:07 UTC"}},"nodes":[{"index":0,"parent_index":-1,"body":"  ","title":"ལྷ་ཁང་།"},{"title":"ལྷོ་བྲག་རྫོང་།","index":1,"parent_index":0,"body":" "},{"title":"ལྷ་ཁང་།","index":2,"parent_index":0,"body":" <p>མཚན་རྒྱས་པར་“མཁོ་མཐིང་རྣམ་སྣང་ལྷ་ཁང་”ཞེས་ཞུ། མཁར་ཆུ་དགོན་ནས་རྐང་ཐང་མར་ཆུ་ཚོད་གཅིག་ལྷག་མར་བབས་ན་ལྷ་ཁང་གྲོང་དབུས་སུ་སྔ་ཉམས་ལྡན་པའི་ལྷ་ཁང་དེ་མཇལ་རྒྱུ་ཡོད། དེ་ནི་མཐའ་འདུལ་ཡང་འདུལ་གྱི་གཙུག་ལག་ཁང་ཁོངས་དབུས་ཀྱི་རྣམ་པར་སྣང་མཛད་ཞུ་བ་དེ་ཡིན། ཐོག་མར་ཡུལ་དེར་མཁོ་མཐིང་ཞེས་ཟེར་བ་ལ་རྗེས་སུ་མཐའ་འདུལ་གྱི་ལྷ་ཁང་དེ་བཞེངས་སྟབས་ལྷ་ཁང་ཞེས་པའི་མིང་དེ་ལྟར་ཐོགས། སྔོན་ལྷ་ཁང་དེའི་ནང་སྨན་འདམ་གྱི་རྣམ་སྣང་སྐུ་ཐོག་བརྩེག་གསུམ་ཙམ་དང་། གཞན་ཡང་རྟེན་སྐུ་མང་པོ་མཇལ་རྒྱུ་ཡོད་པ་ལ་མཐའ་འཁོར་ལྕགས་རི་དང་སྒོ་བཞིའང་ཡོད། བསམ་ཡས་བཞེངས་སྐབས་དང་དུས་མཚུངས། མཁོ་མཐིང་རྣམ་སྣང་གི་སྐུ་རྒྱབ་ནས་གཏེར་སྒྲོམ་སྨུག་པོ་དང་། སྐྱ་བོ་གཉིས་བཏོན་པའི་སྒྲོམ་ནང་ནས་བཀའ་བརྒྱད་བདེ་གཤེགས་འདུས་པའི་རྒྱུད་གཏེར་ལས་བཞེས་ཞེས་གསུངས།</p> <p>ད་ལྟ་ལྷ་ཁང་རྙིང་པ་དེའི་ནང་སངས་རྒྱས་སྟོང་སྐུའི་ལྡེབས་རིས་མཇལ་རྒྱུ་ཡོད་ལ་དགོན་དེའི་ཁ་སྤྲོད་དུ་འཁོར་ལམ་སྟེང་མ་ཎིའི་རང་བྱོན་གསལ་བ་ཞིག་མཇལ་རྒྱུ་ཡོད་པས་དེ་བྱེ་མས་ནུབ་དུས་བསྐལ་པའི་མཐའ་རུ་སླེབས་ཞེས་ཟེར།</p> <p> <span class=\"milestone page eng \">[page <span class=\"pnum\">130</span>] </span>ལྷ་ཁང་ནས་རྐང་ཐང་མར་ཆུ་ཚོད་གསུམ་ཙམ་སོང་ན་གུ་རུའི་ཚེ་ཡི་སྒྲུབ་པ་མཛད་ས་ཚེ་བུམ་དཔལ་གྱི་རི་ཞེས་ཨོ་རྒྱན་གྱི་སྒྲུབ་ཕུག་དང་། ཚེ་ཆུ་སོགས་ཡོད། དེ་ནས་མུ་མཐུད་སོང་ན་སྡུར་ཞེས་པར་ཨོ་རྒྱན་སངས་རྒྱས་གླིང་པའི་གདན་སའང་མཇལ་རྒྱུ་ཡོད།</p>  "}]}