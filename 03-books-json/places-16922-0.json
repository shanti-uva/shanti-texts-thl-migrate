{"meta":{"domain":"places","kid":"16922","authors":[],"title":"པོ་ཏོ་དགོན།","dates":{"created_at":"2010-08-13 17:00:54 UTC","updated_at":"2010-08-13 17:00:54 UTC"}},"nodes":[{"index":0,"parent_index":-1,"body":"  ","title":"པོ་ཏོ་དགོན།"},{"title":"ལྷུན་གྲུབ་རྫོང་།","index":1,"parent_index":0,"body":" "},{"title":"པོ་ཏོ་དགོན།","index":2,"parent_index":1,"body":" <p>རིན་ཆེན་བྲག་ནས་སྤྱི་ལེ་ལྔ་ཙམ་འཁོར་ལམ་བརྒྱུད་ཕུ་ལ་སོང་ན་དགོན་དེར་སླེབས་ཀྱི་རེད། དགོན་དེ་ནི་དགེ་བཤེས་པོ་ཏོ་བས་ཕྱག་བཏབ་གནང་མཛད། པོ་ཏོ་བ་ཞུ་བ་ནི་རི་བོ་པོ་ཏོའི་སྟེང་དུ་དགོན་པ་ཕྱག་བཏབ་གནས་བས་བླ་མའི་མཚན་ལ་པོ་ཏོ་བ་ཞུ་བ་དང་བླ་མིང་དགོན་པར་ཐོགས་པས་དགོན་པོའི་མཚན་ལའང་པོ་ཏོ་དགོན་ཞེས་ཟེར། དགེ་བཤེས་པོ་ཏོ་བ་ནི་སྤྱི་ལོ་1027ལོར་འཕན་ཡུལ་སྤྲས་ཀྱི་པའོ་ཐང་ཞེས་པར་འཁྲུངས། དེ་ནས་བྲག་རྒྱབ་དགོན་དུ་གཉེར་པ་གནང་། དེ་ནས་བྱང་རྭ་སྒྲེང་དུ་ཕེབས་ཏེ་འབྲོམ་སྟོན་པའི་མདུན་ནས་གསན་བསམ་མཛད། 1105ལོར་དགོངས་པ་རྫོགས་ཁར་ངའི་ཕུང་པོ་བཞུར་འབུལ་གྱིས་ལ་སྨར་གདུང་མ་བཞེངས། མཐར་ངའི་དགོན་འདི་མོ་དགོན་དུ་འགྱུར་ཞེས་གསུངས། སྔོན་འདུ་ཁང་ཀ་བ་བཅུ་དྲུག་ནང་ཤར་<span class=\"milestone page eng \">[page <span class=\"pnum\">195</span>] </span> ལིའི་གདུང་རྟེན་མི་ཚད་མ་བདུན་དང་། བྱམས་པ་སྤུན་གསུམ་ཐོག་སོ་ཉིས་ཐོག པོ་ཏོ་བའི་ཐུགས་དམ་གྱི་རྟེན་ཨ་རང་བྱོན་དང་མགོན་པོའི་བླ་རྡོ་སོགས་རྟེན་གསུམ་ཁྱད་པར་ཅན་དུ་མ་མཇལ་རྒྱུ་ཡོད། སྔོན་བཙུན་མ་དགུ་བཅུ་ལྷག་ཙམ་གྱིས་རི་བོ་དགེ་ལྡན་ཕྱག་བཞེད་མཛད། ཐོག་མར་རྩེ་རྣམ་རྒྱལ་གྲྭ་ཚང་གིས་ཁོངས་ཡིན་པ་ལ་རྗེས་སུ་དགའ་ལྡན་ཆོས་འཁོར་གླིང་གི་དགོན་ལག་ཏུ་གྱུར། </p> <p>ད་ལྟ་སྔོན་གྱི་གྱང་གོག་སྟེང་ཉམས་གསོ་གནང་བའི་འདུ་ཁང་ནང་བྱམས་པ་མི་ཚད་མ་གསར་བཞེངས་གནང་བ་སོགས་མཇལ་རྒྱུ་ཡོད། ཡང་དགོན་དེའི་ལྷོ་ངོས་ཀྱི་སྤང་སྟེང་དུ་མཆོད་རྟེན་ལྔ་ཡོད་པ་དེ་ནི་རྒྱ་གར་ནས་དུང་དཀར་ཞིག་གནས་དེར་འཕུར་ཕེབས་པས་དེར་པོ་ཏོ་བས་མཆོད་རྟེན་གསུམ་བཏབ་ཞེས་གསུངས། </p>  "}]}