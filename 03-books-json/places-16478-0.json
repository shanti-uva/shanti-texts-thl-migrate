{"meta":{"domain":"places","kid":"16478","authors":[],"title":"ཆོས་འཁོར་ཡང་རྩེ།","dates":{"created_at":"2010-08-13 17:00:49 UTC","updated_at":"2010-08-13 17:00:49 UTC"}},"nodes":[{"index":0,"parent_index":-1,"body":"  ","title":"ཆོས་འཁོར་ཡང་རྩེ།"},{"title":"ཆུ་ཤུར་རྫོང་།","index":1,"parent_index":0,"body":" "},{"title":null,"index":2,"parent_index":1,"body":" <p>ད་ལྟའི་ཆུ་ཤུར་རྫོང་ནས་སྤྱི་ལེ་བདུན་ཙམ་སྙེ་མོའི་ཕྱོགས་སུ་སྣུམ་ནག་འཁོར་ལམ་བརྒྱུད་སོང་ན་ལམ་སྟེང་དུ་དགོན་དེ་མཇལ་རྒྱུ་ཡོད། ཐོགས་མར་གནས་དེར་ཀརྨ་བཀའ་བརྒྱུད་པའི་དགོན་ཞིག་ཡོད་པ་ལ་རྒྱལ་མཆོག་ལྔ་པའི་དུས་དགེ་ལུགས་པའི་དགོན་དུ་བསྒྱུར་གནང་རྗེས་གཞུང་<span class=\"milestone page eng \">[page <span class=\"pnum\">138</span>] </span>དགོན་དུ་འགྱུར།རྒྱལ་མཆོག་ལྔ་པ་ཆེན་པོའི་བཅའ་ཡིག་ཀྱང་ཡོད། སྔོན་གྲྭ་ཚད་བརྒྱ་དང་བཅོ་ལྔས་མདོ་སྔགས་བཟུང་འབྲེལ་ཕྱག་བཞེད་མཛད་དེ་བོད་ཟླ་བཅུ་གཉིས་པའི་ཚེས་ཉེར་དགུ་ཉིན་དཔལ་རྡོ་རྗེ་འཇིགས་བྱེད་ཀྱི་སྒོ་ནས་གར་འཆམ་དང་གཏོར་རྒྱག་གནང་སྲོལ་ཡོད་ལ། གཞུང་ཆེན་ལའང་གསན་བསམ་གྱིས་རྩོད་གྲྭ་དང་། དབྱར་ཆོས་དགུན་ཆོས་སོགས་ཚོགས་གནང་གི་རེད། སྔོན་འདུ་ཁང་ཀ་བ་ཉེར་གཉིས་ནང་རྟེན་གཙོ་གསེར་ཟངས་ཀྱི་ཐུབ་སྐུ་རྒྱན་སྤྲོས་མ་ཐོག་སོ་གསུམ་ལྡན་ཁྲི་དྲུག་འགྱོག་དང་བཅས་པ། གཡས་སུ་ཛྷི་ཀྵི་གྱི་རྒྱལ་བ་བྱམས་པ། གཞན་ཡང་སྨན་འདམ་གྱི་སྐུ་བརྙན་མང་པོ། གནས་བཅུ་ལྷ་ཁང་། སྒྲོལ་མ་ལྷ་ཁང་འཇུན་གར་དམག་དུས་སྒྲོལ་མའི་ཕྱག་མཛུབ་ལ་ལྕགས་འཛེར་འདེབས་སྐབས་ཨ་ཚ་ཞེས་གསུང་བྱོན་པའི་སྒྲོལ་མ་ཨ་ཚ་མ་ཞེས་པ་ལ་སོགས་པ་མཇལ་རྒྱུ་ཡོད།</p> <p>ད་ལྟ་གསར་བཞེངས་འདུ་ཁང་ཀ་བ་བཅུ་གཉིས་ནང་སྨན་འདམ་གྱི་སྟོན་པ་དང་། འཇམ་དབྱངས། བྱམས་པ་སོགས་དང་། མགོན་ཁང་ནང་འཇིགས་བྱེད་དཔའ་བོ་གཅིག་པ་དང་།རྣམ་སྲས། དམ་ཅན་ཆོས་རྒྱལ། དགོན་དེའི་སྲུང་མ་དམག་ཟོར་མ་སོགས་གསར་བཞེངས་གནང་བ་མཇལ་རྒྱུ་ཡོད།</p>  "}]}