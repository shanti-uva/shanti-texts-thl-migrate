{
 "nodes": [
  {
   "body": "", 
   "index": 0, 
   "parent_index": -1, 
   "title": "ལ་མོ་དགོན།"
  }, 
  {
   "body": "", 
   "index": 1, 
   "parent_index": 0, 
   "title": "སྟག་རྩེ་རྫོང་།"
  }, 
  {
   "body": "<p>མཚན་རྒྱས་པར། ལ་མོ་མི་འགྱུར་བྱང་ཆུབ་ལྷུན་གྱིས་གྲུབ་པའི་ལྕོག་ཞེས་ཞུ། བཙུན་མོ་ཚལ་ནས་སྣུམ་ནག་འཁོར་ལམ་བརྒྱུད་མུ་<span class=\"milestone page eng \">[page <span class=\"pnum\">232</span>] </span>མཐུད་སྤྱི་ལེ་བཞི་ལྔ་ཙམ་སོང་ན་དགོན་དེར་སླེབས་ཀྱི་རེད། དགོན་དེ་ནི་ཐོག་མར་རྗེ་ཀླུ་མེས་ཚུལ་ཁྲིམས་ཀྱིས་ཕྱག་བཏབ་གནང་མཛད། བཙུན་མོ་ཚལ་དང་འདྲ་བར་གཙང་བཀྲས་ལྷུན་གྱི་དགོན་ལག་ཡིན། དགོན་དེའི་དཀོར་བདག་ལ་མོ་ཚངས་པ་ཞུ་བ་དེ་ཡིན་ཞིང་། ལ་མོ་ཚངས་པ་ནི། ཐོག་མར་ཚེར་གསེབ་དགོན་དུ་ཡོད་པ་ལ་དེ་རྗེས་ཡུལ་དེ་བདུད་ལུང་ཡིན་པས་དེའི་ཁ་གནོན་དུ་གནས་དེར་ཕེབས་དགོས་ཞེས་གསུངས། སྔོན་འདུ་ཁང་ཀ་བ་བཅོ་བརྒྱད་སར་ཇོ་བོ་བྱང་ཆུབ་ཆོས་འཕེལ་ཞུ་བ་དང་། ཚངས་པ་ལྕོག་ནང་ཚངས་པ་སོགས་སྲུང་མ་བཞུགས། དགེ་འདུན་ཉི་ཤུ་ལྷག་གིས་རི་བོ་དགེ་ལྡན་ཕྱག་ལེན་མཛད། ལོ་ལྟར་བོད་ཟླ་10ཚེས་25.26.27བཅས་སོ་སོར་ལ་མོ་ལྔ་མཆོད་ཅེས་ལ་མོ་དགོན་ཚན་གསུམ་མཉམ་དུ་འཛོམས་ནས་ཚངས་པའི་སྒོ་ནས་གར་འཆམ་བསྐྱོན་སྲོལ་ཡོད། ཚེས་27ཉིན་གྱི་མཛད་སྒོ་གཙང་བཀྲས་ལྷུན་དང་མཚུངས་ཞེས་དང་དེའི་རིང་བཀྲས་ལྷུན་པཎ་ཆེན་ནང་མ་ཁང་ནས་སྐུ་ཚབ་དཔོན་རིགས་ཕེབས་སྲོལ་ཡོད།</p><p>ད་ལྟ་སྔོན་གྱི་འདུ་ཁང་ཉམས་གསོ་གནང་བའི་ནང་སྔོན་གྱི་སྐུ་བརྙན་དེ་དག་གི་སྐུ་ཚབ་གསར་བཞེངས་གནང་བ་དང་། ལྡེབས་རིས་རྙིང་མ་མང་པོ་མཇལ་རྒྱུ་ཡོད།</p>", 
   "index": 2, 
   "parent_index": 1, 
   "title": "ལ་མོ་དགོན།"
  }
 ], 
 "meta": {
  "authors": [], 
  "domain": "places", 
  "kid": "16952", 
  "dates": [], 
  "title": "ལ་མོ་དགོན།"
 }
}